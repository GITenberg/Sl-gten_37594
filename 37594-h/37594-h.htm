<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="da" lang="da">
  <head>
    <meta http-equiv="Content-Type" content="text/html;charset=iso-8859-1" />
    <meta http-equiv="Content-Style-Type" content="text/css" />
    <title>Slægten, by Gustav Wied; an eBook from Project Gutenberg</title>
    <style type="text/css">
    /* <![CDATA[ */
body {
    margin: auto 10%;
}

h1,h2,h3,h4,h5,h6 {
    text-align: center;
    clear: both;
}

p {
    margin: .75em auto;
    text-align: justify;
}

hr {
    width: 33%;
    margin: 2em auto;
    clear: both;
}

ol, ul { margin-left: 0; padding-left: 0; }

.pagenum {
    /*visibility: hidden;*/
    color: #999;
    position: absolute;
    left: 92%;
    font-size: smaller;
    text-align: right;
    font-style: normal;
    font-variant: normal;
    font-weight: normal;
    text-transform: none;
    text-decoration: none;
    letter-spacing: normal;
} /* page numbers */
a[title].pagenum:after { content: attr(title); }

.letter {
    margin: auto 8%;
}
.right    { text-align: right; padding-right: 4em; }
.left2    { padding-left: 2em; }
.sig      { text-align: right; padding-right: 2em; }
.right2   { padding-right: 2em; }

.fill_leader_dots { width: 15em; text-align: right; }

em {
    letter-spacing: .2em;
    margin-right: -.2em;
    font-style: normal;
    font-weight: normal;
    text-decoration: none;
    font-variant: normal;
}

.center    { text-align: center; }
.smcap     { font-variant: small-caps; font-style: normal; }
.caps      { text-transform: uppercase; }
.smaller   { font-size: 85%; }
.huge      { font-size: 250%; }

/* Images */
img        { border: 1px solid black; }
.nobord    { border: none; }

.figcenter {
    margin: auto;
    text-align: center;
}

/* Poetry */
.poem         { margin: auto 10%; text-align: left; }
.poem br      { display: none; }
.poem .stanza { margin: 1em 0em; }
.poem span.i0 { display: block; padding-left: 3em; text-indent: -3em; margin-left: 0em; }

/***/

.trnote {
    font-family: sans-serif;
    font-size: 90%;
    background-color: #ccc;
    color: #000;
    border: black 1px dotted;
    margin: 2em 15%;
    padding: 1em;
}
.trnote ul li { list-style-type: none; }

.topmarg  { margin-top: 3em; }

hr.pagebreak { width: 25%; }
hr.chapbreak { width: 45%; margin-bottom: 4em; }

a.corr { /*border-bottom: 1px dotted #333;*/ }

    /* ]]> */
    </style>
  </head>
<body>


<pre>

The Project Gutenberg EBook of Slægten, by Gustav Wied

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.net


Title: Slægten

Author: Gustav Wied

Release Date: October 1, 2011 [EBook #37594]

Language: Danish

Character set encoding: ISO-8859-1

*** START OF THIS PROJECT GUTENBERG EBOOK SLÆGTEN ***




Produced by The Online Distributed Proofreading Team at
http://www.pgdp.net (This book was produced from scanned
images of public domain material from the Google Print
project.)






</pre>


<div class="trnote">
<h2>Afskriverens bemærkninger</h2>
<p>Åbenlyse trykfejl er rettet i denne e-bog, men forfatterens stavning
er i øvrigt bevaret. Enkelte steder er anførselstegn »vendt om« for at
ensrette brugen i forhold til «resten af bogen».
En <a href="#Rettelser">ordliste med rettelser</a> er placeret
sidst i bogen.</p>
</div>


<h1>Slægten</h1>

<div class="figcenter" style="width:400px">
<img src="images/cover.jpg" width="400" height="567" alt="Bogens omslag" title="" />
</div>


<hr class="pagebreak" />

<p class="center caps huge">Slægten</p>

<p class="center caps">Roman</p>

<p class="center caps smaller">af</p>

<p class="center caps">Gustav Wied</p>

<p class="center caps topmarg">Tredie Oplag</p>

<div class="figcenter topmarg" style="width:88px">
<img src="images/logo.png" class="nobord" width="88" height="100" alt="Forlagets logo" title="" />
</div>

<p class="center caps topmarg">København</p>

<p class="center smcap">Gyldendalske Boghandels Forlag (F. Hegel &amp; Søn)</p>

<p class="center caps">Fr. Bagges Bogtrykkeri</p>

<p class="center">1898</p>


<hr class="pagebreak" />

<p class="center caps">Retten til Oversættelse forbeholdt</p>



<hr class="chapbreak" />
<div><a class="pagenum" name="Side_1" id="Side_1" title="[S. 1]"></a></div>


<p>Baroniet Næsset med Afbyggergaardene Julianelund
og Skovlyst var blevet oprettet ved Patent af
11te Oktober 1805 af Gehejmekonferensraad Hannibal
Hieronimus v. Leunbach i hans Alders firsindstyvende
Aar.</p>

<p>Først paa dette Tidspunkt af sit Liv opdagede
nemlig den gamle Herre, at Slægtens Besiddelser var
ved at gaa al Kødets Gang.</p>

<p>Syv jævnstore Herregaarde havde tre Generationer
depenseret.</p>

<p>Hans Excellence havde selv tabt den sidste ved
et uheldigt Spillebord paa sin femoghalvfjerdsindstyveaarige
Geburtstag.</p>

<p>Og nu, da der af alle Herlighederne kun var
Hovedgaarden Næsset tilbage, tog han den kraftige
Beslutning at rebe Sejlene.</p>

<p>Han lod til den Ende hele den sydlige, samt de
tre Fjerdedele af den østlige og vestlige Fløj af Slottet
nedrive. Solgte Sten og Tømmer til de omliggende
Bondebyer og oprettede af Stumperne Baroniet Næsset
med en Fideikommiskapital stor 25,000 Rbd.</p>

<p><a class="pagenum" name="Side_2" id="Side_2" title="[S. 2]"></a>
Og den Dag, han erholdt Patentet egenhændig
underskrevet af Kong Frederik VI som Regeringens
Indehaver, lod han sin ældste Søn, Helmuth Hieronimus
v. Leunbach, der beklædte en Slags Godsforvalterstilling
paa Gaarden, kalde for sig og talede
til ham saalunde:</p>

<p>&mdash; Hrm! Lykken har paa længe ikke været os
v. Leunbachere gunstig, min kære Helmuth! Konjunkturerne
har i en Aarrække været noget uheldige!
... Aa, ræk mig det Glas Kognak, min Dreng! &mdash;
Tak! ... Og, hrm! hrm! hvad jeg vilde sige: Vi ser
os af den Grund desværre ikke i Stand til at efterlade
dig vor Fædrenearv ubeskaaren! Men har
vi derfor besluttet at gøre dig en cadeau paa anden
Maade, idet vi har gjort Næsset til Baroni og dig
til Baron! &mdash; &mdash; Hans Majestæt, vor allernaadigste
Prinsregent, hvis Forstand Gud oplyse! har under
11te Oktober sidstleden sanktioneret denne vor Beslutning.
Du er nu Baron, min Dreng; og Tegnelærer
Mortensen i Horsens vil om faa Dage have
konstrueret dig et Vaaben efter Udkast af os ...
hrm! &mdash; &mdash; Ja gaa saa kun over i dine Værelser
igen! Og Gud være med dig!</p>

<p>&mdash; &mdash;</p>

<p>«Min Dreng» var dengang noget nær 60 Aar og
forlængst Fader til Hannibal Hieronimus v. Leunbach,
der ægtede sin Kusine Juliane Almaviva <span class="sic" title="[sic]">Levenkofph</span>
<a class="corr" name="rett_1" id="rett_1" title="var: Berendskjold">Berenskjold</a> og med hende avlede Helmuth Hieronimus<a class="pagenum" name="Side_3" id="Side_3" title="[S. 3]"></a>
Levenkofph Berenskjold v. Leunbach (den nuværende
Bruger af Baroniet), og en yngre Søn
Hannibal Hieronimus Levenkofph Berenskjold v. Leunbach,
samt nogle Døtre, som ikke interesserer os.</p>

<p>&mdash; &mdash; &mdash;</p>

<p>Om Slægtens to første Baroner er her kun at
meddele, at Helmuth Hieronimus i en øjeblikkelig
Forlegenhed lod omhugge og bortsælge den pragtfulde,
vel en Fjerdingvej lange Lindeallé, som førte
fra Næssets Grænse mod Syd lige op til Indkørselsporten
... Og at Hannibal Hieronimus (altsaa ham
der ægtede sin Kusine Juliane Almaviva, og ved
hende blev Fader til <em>vor</em> Helmuth, hvorom denne
Historie beretter) i en mere permanent Trang for
Kontanter lod i fem paa hinanden følgende Aar alle
sine Udhuse blotte for det alentykke Egetømmer,
som havde stivet hans Families Tage og Mure af
gennem Aarhundreder. Han paastod, <a class="corr" name="rett_2" id="rett_2" title="var: et">at</a> disse Bjælker
vare for svære. At de tog Pladsen op for Sæden.
Gjorde Laderne for smaa! &mdash; Hvorfor han lod dem
erstatte af tynde Fyrrerafter, som han huggede i sine
egne Skove.</p>

<p>Og saa døde han.</p>

<p>Han stod i tvende Døgn paa <span lang="fr">lit de parade</span> i
Slottets Riddersal og blev derpaa bisat i Familiebegravelsen
i Næsgaardenes Sognekirke. En uhyre
Frokost paa 2 à 300 Kuverter blev givet paa
Næsset. Hans L'hombre- og Jagtbroder Pastor<a class="pagenum" name="Side_4" id="Side_4" title="[S. 4]"></a>
Adolf Mascani holdt Festtalen. Og mange Øjne vare
vaade.</p>

<p>Hvornæst Helmuth Hieronimus, <em>vor</em> Helmuth,
succederede 35 Aar gammel.</p>

<p>&mdash; &mdash;</p>

<p>I de første Aar af vor Helts Regeringstid levede
Enkebaronesse Juliane paa Slottet hos Sønnen. Og
de havde det udmærket sammen. Han tog sig ivrigt
og dygtigt af Gaardens Drift. Og hun sørgede som
hidtil for den indre Husholdning og Hustugt.</p>

<p>Men saa var det, at Helmuth under et Terminsbesøg
i København traf Fru Alvilda Raskowitz, født
Rosenvinge, af de Rosenvinger til Bastholm, forelskede
sig i hende, friede, fik Ja og giftede sig.</p>

<p>Og saa maatte jo den gamle Frue vige Tronen.</p>

<p>Men da hun allerede tidligt var hærdet i Livets
Digel, gjorde hun det til at begynde med uden at
kny&nbsp;....</p>

<p>&mdash; &mdash;</p>

<p>Se nu er det vel bedst, vi faar lidt at vide om
hende:</p>

<p>Efter en Barndom i næsten fattige Kaar (hendes
Moder var Enke efter en uformuende Amtmand) var
hun, knap sytten Aar gammel, bleven gift med sin
Fætter Hannibal Hieronimus v. Leunbach til Næsset.
Han var dengang 40 Aar og forelsket i hende som
en Bjørn i en Honningkage.</p>

<p>Men hun vilde til en Begyndelse ikke have ham.</p>

<p><a class="pagenum" name="Side_5" id="Side_5" title="[S. 5]"></a>
Hun <em>skulde</em>, sagde hendes fortræffelige Moder,
der sad hen med seks ugifte Døtre.</p>

<p>&mdash; Nej! sagde Juliane.</p>

<p>Men saa blev Putten spærret inde.</p>

<p>I fjorten samfulde Nætter og Dage sad hun indelukket
paa et ensomt Loftsværelse. Føde blev der
sat ind til hende tre Gange om Dagen. Hvorpaa
Døren igen omhyggelig laasedes. Ingen fik Lov at
besøge hende. Ingen fik Lov at se hende. Moderen
fortalte, at hun led af et smitsomt Halsonde. Bøger
fik Juliane ikke at læse i, Haandarbejde ikke at
sysle med. Alle Møbler var flyttet ud af Stuen med
Undtagelse af en stivrygget Stol og en Seng.</p>

<p>Og Aften efter Aften mødte Moderen frem og
spurgte sin halsstarrige Datter, om hun <em>nu</em> vilde ægte
sin kære Fætter og blive Herskerinde paa Næsset.</p>

<p>&mdash; Nej!</p>

<p>I tretten Døgn holdt Pigebarnet Stand. Men den
fjortende Dags Aften gav hun sig over.</p>

<p>Og tre Uger senere fejredes Brylluppet, og hun
gik i Brudeseng med Fætter Hannibal og var nu
hans retmæssige Baronesse for Gud og Mennesker.</p>

<p>&mdash; &mdash; &mdash;</p>

<p>Til at begynde med græd jo den unge Frue
meget bitterligen og gemte sig, halvt ræd og halvt
fornærmet, i Slottets mest afsides liggende Værelser.</p>

<p>Men saa en skønne Dag havde hun taget sit<a class="pagenum" name="Side_6" id="Side_6" title="[S. 6]"></a>
Parti: Hun vilde more sig! At græde og klage var
kun lidet underholdende i Længden. Og det ødelagde
desuden hendes Teint&nbsp;....</p>

<p>Og saa blev der da atter Liv og Lystighed paa
Leunbachernes gamle Borg. Giger og Fløjter rørtes,
og muntre Fødder strøg hen over Riddersalens knagende
Gulv!</p>

<p>Baronesse Juliane var regerende Dronning. Og
hendes aldrende Hannibal solgte gladeligen Egetømmeret
i sine Loer og Lader for at klæde hende
op i Zobel og Maar!</p>

<p>&mdash; &mdash; &mdash;</p>

<p>Og Tider kom, og Tider gik.</p>

<p>Men Baronesse Juliane forblev lige smuk og lige
levelysten. At hun i Aarenes Løb blev Moder til
fire smaa Leunbachere, ændrede ikke hendes Syn
paa Livet. Hun overlod Børnene til Ammer og
Barnepiger og red og kørte gennem Mark og Skov
ved Dag og Aften i Solskin og Regn. Og om
Nætterne var hun enten selv Værtinde, eller hun
fejredes af Mænd og Kvinder rundt paa Egnens
Gaarde som Gæstelagenes stolteste Frue. &mdash;</p>

<p>Og da hendes Hannibal omsider, ifølge Naturens
og sit Adelspatents ubrydelige Love, blev mæt af
hende og begyndte at søge fremmede Gudinder, da
lo hun blot op med en kraftig og sund Matronelatter:
Hun havde for længst set alt for meget af<a class="pagenum" name="Side_7" id="Side_7" title="[S. 7]"></a>
Livets Fastnachtsspiel til at kunne forfærdes og forarges&nbsp;....</p>

<p>Men hun blev dog noget mere reserveret, noget
mere afvisende i sin Optræden. Forskansede sig
bag sit Hus og sine Børn og holdt sig en Del inden
Døre.</p>

<p>Naturligvis fik hun ogsaa et let Anfald af Religiøsitet.
Men det fortog sig snart. Thi efter moden
Overvejelse fandt hun Kogebogen mere menneskelig
end Bibelen. Hun var, kort sagt, bleven en praktisk
Natur.</p>

<p>Og da Manden døde, og Sønnen overtog Baroniet
og senere gik hen og forlovede sig, da vidste
hun, at hendes Time som Herskerinde paa Næsset
var slaaet.</p>

<p>Og til at begynde med veg hun rolig og behersket
Pladsen, som det sømmer sig en detroniseret
Dronning, der kender sin Pligt.</p>

<p>Men hun glemte aldrig, at hun <em>havde</em> været
Dronning. Fra Slottet var hun forjaget, der var
hendes Magt endt; det havde hun indset fra sit
allerførste Møde med Svigerdatteren. Men af sine
fordums Hofsinder rundt paa Egnens Proprietær- og
Præstegaarde krævede hun samme Dyrkelse og
Underdanighed, som da hun i sin Tid gjorde disse
Eksistenser den Ære at beværte dem ved sit Taffel
i Slottets hundredaarige Spisesal.</p>

<p><a class="pagenum" name="Side_8" id="Side_8" title="[S. 8]"></a>
Og da hun, alt som Aarene randt, var bleven
mere og mere hensynsløs renaissanceagtig i sin Mund
og hele sin Optræden, holdt hun alle oprørske Sjæle
i knurrende Ave&nbsp;....</p>

<p>&mdash;</p>

<p>Men her vil vi slutte Forhistorien.</p>



<hr class="chapbreak" />
<div><a class="pagenum" name="Side_9" id="Side_9" title="[S. 9]"></a></div>

<p>Der var opført tre Æreporte: Een midt i
Landsbyen mellem Præstegaardshaven og Skolen.
Een ved Godsets Grænse, der hvor den nyplantede
Poppelallé begyndte. Og endelig en tredje foran
Gaardens Indkørselsport.</p>

<p>De bestod alle af lysegrønt Bøgeløv isprængt
med smaa Papirsfaner. Løvet havde været ganske
frisk til Morgen, men var nu en Del medtaget af
Junidagens Sol.</p>

<p>Klokken var tre Eftermiddag.</p>

<p>&mdash; Nu kommer de! raabte Præstens Clara og
for ned ad Udsigtshøjen, saa at den hvide Kjole
strammedes ind om hendes slanke Ben, og Straahatten
fløj hende af Haaret og blev liggende som
en blomstersmykket Oase midt i Grusgangens Ørken.</p>

<p>Hun havde set Herskabsvognen komme frem oppe
mellem Bakkerne mod Syd.</p>

<p>&mdash; Der er de! gentog hun forpustet og segnede
om paa Puffen lige inden for Havestuedøren.</p>

<p>&mdash; Sig det til Far! sagde Præstekonen og hævede
sig ilsomt fra Sofaen.</p>

<p><a class="pagenum" name="Side_10" id="Side_10" title="[S. 10]"></a>
Hun saa ud, Fru Mascani, som var hun lavet af
en blød, hvid Dejg tilsat med rigeligt Gærstof.</p>

<p>I Dagens Anledning var hun iført en storternet,
nystrøgen Sirtses Kjole og lignede, idet hun rejste
sig, en af disse omfangsrige, lidt undersætsige Ballondamer,
der gaar til Vejrs ved Markeder og Dyrskuer.</p>

<p>Clara fløj hen til Studereværelsets Dør, som hun
gav sig til at hamre paa med begge Hænder:</p>

<p>&mdash; Der er de, Far!</p>

<p>&mdash; Nu kommer jeg! lød Præstens Røst indenfor.</p>

<p>&mdash; Vi gaar op paa Udsigtshøjen! meldte Fruen
henvendt til Døren &mdash; Hvor er min Hat, Clara?</p>

<p>Clara kom stormende med Hatten ude fra Entreen.</p>

<p>&mdash; Du er saa voldsom, Barn! sagde Fru Pastorsken
og svedte mildt allerede ved Tanken om at
skulle følges med Datteren &mdash; Dæmp dig! Det
maa se ud, som om vi ganske tilfældig befandt os
deroppe! &mdash; &mdash; Min Gud, der ligger jo din Hat!
sagde hun, da de kom ned i Nøddegangen.</p>

<p>&mdash; Ja, den fløj af mig før! lo Clara og anbragte
Hatten paa dens rette Plads.</p>

<p>&mdash; Du ligner ikke <em>min</em> Familie! sukkede Præstefruen
og steg pustende op ad Højens Trappetrin,
hvor Damerne tog Plads paa Bænken &mdash; Desværre!
lød det, da hun havde sat sig til Rette og ordnet
Ballonen.</p>

<p><a class="pagenum" name="Side_11" id="Side_11" title="[S. 11]"></a>
Heroppe fra Bænken kunde man overse et stort
Stykke af Landevejen, der førte gennem Landsbyen
og ind til Købstaden.</p>

<p>&mdash; Nu er Vognen nede bag Troldebakken! sagde
Clara.</p>

<p>Lige over for Præstegaardshaven laa Skolen, og
bag denne, paa en Banke, Kirken med sine hvide
Mure og sit røde Tag. Og den skinnende, blaahvide
Himmel dannede Baggrunden.</p>

<p>Og nu i Dag indrammedes oven i Købet det hele
lille Billede af Æreportens Bøgeløv.</p>

<p>&mdash; Men hvor <em>bliver</em> dog Far af! udbrød pludselig
Fruen. &mdash; Der kommer Vognen frem nede bag
Smedjen! Og vi maa være her alle!</p>

<p>En nedslaaet Landauer svingede rask omkring det
lille, sodede Hus nede ved Foden af Troldebakken.
Hestenes sølvpletterede Seletøj blinkede i Solen, og
Kusk og Tjener sad som skaarne i Træ paa den
høje Buk.</p>

<p>&mdash; Hun er i lyst! sagde Clara, der havde nappet
et Glimt af Bruden, da Vognen drejede.</p>

<p>&mdash; Lige idet de kører ind under Æreporten,
rejser vi os! nikkede Pastorinden &mdash; Men det maa
ikke se arrangeret ud! Kedeligt, at jeg ikke har
faaet mit Strikketøj med!</p>

<p>Nu kom Pastoren ilende med lange Skridt ned
gennem Nøddegangen. Frakkeskøderne stod ud i
Luften efter ham.</p>

<p><a class="pagenum" name="Side_12" id="Side_12" title="[S. 12]"></a>
&mdash; Nej der, Adolf! sagde Fruen, og pegede
hen paa den anden Ende af Bænken, da han vilde
sætte sig ved Siden af hende &mdash; med Clara imellem
os! Det ser saa hyggeligt ud.</p>

<p>Pastoren tog Plads ved Siden af Datteren.</p>

<p>&mdash; Lige idet Vognen ruller ind under Æreporten,
rejser vi os og hilser. Men ikke for dybt!</p>

<p>&mdash; Tror du, Datteren er med, Mor? spurgte
Clara.</p>

<p>&mdash; Naturligvis har hun sit Barn med, ja!</p>

<p>&mdash; Det er han kommen nemt til! sagde Præsten.
&mdash; Selv faar han vist heller ingen.</p>

<p>&mdash; Hvorfor dog ikke? spurgte Clara nysgerrigt.</p>

<p>&mdash; Han er for fed, min Stump.</p>

<p>&mdash; Adolf! lød det advarende fra Fruen.</p>

<p>&mdash; Du behandler mig altid, som jeg var syv Aar,
Mor! vrissede Clara fornærmet.</p>

<p>&mdash; Det er Barnet i os, man skal leve paa!
mente Pastorsken.</p>

<p>Men Clara lagde sig kælent op til sin Fader og
hviskede:</p>

<p>&mdash; Hvad vil det sige, at Baronen er for fed?</p>

<p>Præsten smilede og sendte sin Kone et ondt Blik:</p>

<p>&mdash; Jeg tør ikke for din Mor! sagde han &mdash; hun
er Romantiker. Hun tror endnu, at de smaa Børn
kommer ud gennem Øret!</p>

<p>Fru Mascanis store, bløde Butterdejgsansigt bævede,<a class="pagenum" name="Side_13" id="Side_13" title="[S. 13]"></a>
og hun skulde lige til at svare, da Clara i det samme
raabte:</p>

<p>&mdash; Der er Vognen!</p>

<p>Og der lød et smældende Piskeknald, og Landaueren
rullede ind paa Landsbyens knudrede Efterligning
af en Brolægning.</p>

<p>Præstefamilien rejste sig og strakte Hals.</p>

<p>&mdash; Datteren er ikke med! meldte Clara, der
tittede ud mellem to Grene.</p>

<p>Saa lød et nyt Knald, og Vognen kørte ind
under Æreporten.</p>

<p>&mdash; Goddag, goddag, Hr. Baron! Og velkommen
til Egnen, Fru Baronesse! lød det fra Udsigtshøjen,
hvor Præstefamilien stod og kniksede og vinkede og
ganske havde glemt den anbefalede Reservation.</p>

<p>Parret i Vognen smilede og vinkede igen. Og
man hørte Baron Helmuths dybe Stemme raabe:</p>

<p>&mdash; Tak, Tak, Hr. Pastor!</p>

<p>Og saa skjultes Køretøjet af Havens Træer.</p>

<p>&mdash; Hun var nydelig! udbrød Clara.</p>

<p>&mdash; Ja nydelig! gentog Pastoren.</p>

<p>&mdash; <em>Malet!</em> sagde Fruen, og Gæren i hende
ligesom hævede sig.</p>



<hr class="chapbreak" />
<div><a class="pagenum" name="Side_14" id="Side_14" title="[S. 14]"></a></div>

<p>Men Herskabet rullede videre gennem Landsbyen,
hvor Mænd, Kvinder og Børn stod i Døre og bag
Vinduer og nikkede bondetrevent eller gloede dumt&nbsp;....</p>

<p>&mdash; Her begynder vores Ejendom, Vilde! sagde
Baronen og slog bredt ud med Haanden, da Ekvipagen
kørte ind under Æreport Nummer to.</p>

<p>&mdash; Jeg ved det. Du fortalte mig det to Gange,
da jeg var her i Efteraaret med Moder.</p>

<p>Pause.</p>

<p>&mdash; Lige herfra og op til Gaarden har været
en voldsom storartet Lindeallé! begyndte Baronen
igen.</p>

<p>&mdash; Saa&mdash;aa?</p>

<p>&mdash; Ja. Men den huggede Kammerherren engang,
da han trængte til Penge ... min Fars Far.</p>

<p>&mdash; Det hvide Hus der med det lille Flag foran?
spurgte Baronessen og pegede.</p>

<p>&mdash; Der bor vores Skovfoged.</p>

<p>&mdash; Er dine Folk paa Arbejde, siden man ikke
ser noget til dem?</p>

<p><a class="pagenum" name="Side_15" id="Side_15" title="[S. 15]"></a>
&mdash; Nej, de er vist oppe for at modtage os paa
Gaarden .... Er Folkene oppe paa Gaarden, Jens?</p>

<p>&mdash; Ja, Hr. Baron!</p>

<p>Kusken svarede uden at røre sig. Han løftede
bare Piskeskaftet op til Hatteskyggen.</p>

<p>Saa kørte man igen en Stund af Sted i Tavshed.</p>

<p>Slotstaarnets Spir begyndte at titte frem over
Skoven forude. Og af og til, naar Vinden bevægede
Træerne, saas et Blink af en solbeskinnet hvid Mur.</p>

<p>&mdash; Jeg laa Satans skidt i Nat, Vilde, sagde Baronen
pludselig og skudrede sig.</p>

<p>&mdash; Ja, man sover aldrig godt om Bord.</p>

<p>&mdash; Nej, Køjerne er altfor smalle! .... Det skal
blive rart at komme i sin egen gode Seng, hva'
Vildemor?</p>

<p>Han greb hendes lille, behandskede Haand med
begge sine brede Bjørnelapper og saa paa hende omtrent
som en Hund, der ikke ved, om den gør sig
skyldig i en Forseelse eller ej.</p>

<p>Fruen lod ham beholde Haanden; men saa til
Siden uden at svare.</p>

<p>Det var næsten, som om Baronen blev dumdristigere
ved denne diminutive Gunstbevisning. Hans store,
godmodige Ansigt rødmede af Glæde, og han gav
sig til med et Par frygtsomme Fingre at kærtegne
hendes Haandled oppe under Ærmet, der hvor
Handsken endte. Og hans Stemme dirrede af Bevægelse,
da han sagde:</p>

<p><a class="pagenum" name="Side_16" id="Side_16" title="[S. 16]"></a>
&mdash; Jeg laa og længtes saa voldsomt efter dig
i Nat paa Dampskibet, Vilde! For siden Juleaften,
da du sa'e til mig, at jeg ikke maatte gaa til ...
ikke maatte ... saa <em>har</em> jeg heller ikke!</p>

<p>Hun rev Haanden til sig og vendte sig helt
bort:</p>

<p>&mdash; Du er dog saa ... massiv, Helmuth!</p>

<p>Baronen saa ganske betuttet ud og skævede op
til Bukken, hvor Kusk og Tjener sad med stive
Rygge.</p>

<p>Saa strøg han hende ned over Armen, saa blødt
han formaaede:</p>

<p>&mdash; Ikke vred, lille Vildemor! bad han med kælen
Stemme &mdash; Jeg troede jo ... jeg mente jo, at du,
der har været gift før&nbsp;....</p>

<p>&mdash; Men saa hold dog engang op! afbrød hun
ham.</p>

<p>Men samtidig maatte hun smile mod sin Vilje
af hans Bjørnenaivetet. Og da han saa hendes Smil,
lyste hans smaa brune Øjne og hele Ansigt af
Fryd.</p>

<p>&mdash; Kan Hr. Baronen se, der er Forvalteren med
Folkene!</p>

<p>Det var Kusken, der tillod sig at tale med Pisken
ved Hatteskyggen.</p>

<p>Alleen gjorde en Svingning, og Vognen kørte
nu frem mod den høje, hvælvede Indkørselsport,
som gennem Ladebygningen førte ind til Avlsgaarden.</p>

<p><a class="pagenum" name="Side_17" id="Side_17" title="[S. 17]"></a>
Portbuen var smykket med Bøgeløv og Flag.</p>

<p>Og paa begge Sider af den stod Gaardens Karle
og Piger og Husmænd med deres Koner og Børn
opstillet. Mandfolkene til højre og Fruentimmerne
og Børnene til venstre.</p>

<p>Saa snart Skaren fik Øje paa Køretøjet, gav den
sig til at vifte med Hatte, Huer og Tørklæder og
brød ud i et brølende Hurra.</p>

<p>&mdash; De holder nok meget af dig, Helmuth? sagde
Baronessen.</p>

<p>&mdash; Naa&mdash;aa, mente Helmuth &mdash; det er nok
snarere Risengrøden og Kalvestegen, de raabe
Hurra for!</p>

<p>Forvalteren og Mejeribestyreren dirigerede hver
sin Flok.</p>

<p>Alle var de i Kisteklæderne.</p>

<p>Forvalteren havde nystrøget Krave paa og højrødt
Slips. Mejeristens var derimod græsgrønt.</p>

<p>&mdash; Længe leve vort naadige Herskab, Baronen
og hans unge Brud! brølede Forvalteren.</p>

<p>&mdash; Hurra&mdash;a! skreg Hoben og svingede paa ny
med Hattene, Huerne og Tørklæderne.</p>

<p>&mdash; I Fryd og Velstand svæve! peb Mejeristen.</p>

<p>&mdash; Hurra&mdash;a!</p>

<p>&mdash; Tak, Folk, Tak! nikkede Baronen og lettede
paa Hatten.</p>

<p>Og Hendes Naade smilede huldsaligt og besvarede<a class="pagenum" name="Side_18" id="Side_18" title="[S. 18]"></a>
Viftningen med sit kniplingsbesatte Lommetørklæde,
der ikke var større end en god Desserttallerken.</p>

<p>Saa buldrede Landaueren ind under Porthvælvingen
og frem igen hen over Avlsgaardens toppede
Brosten.</p>

<p>Og der laa saa Slottet lige foran dem.</p>

<p>Baronen bøjede sig ud over Vognkanten og saa
op mod det med et lysende Blik.</p>

<p>Det saa ogsaa helt imponerende ud med sin
vældige Façade og sit høje, kobberhængte Taarn, hvis
øverste, hvide Murkant og spidse, irgrønne Tag lyste
i Eftermiddagssolen.</p>

<p>&mdash; Det er en voldsom Kasse <span class="sic" title="[sic]">aa</span> se paa! sagde
han grebet.</p>

<p>Han blev stadig imponeret, hver Gang Slottets
Størrelse rigtig gik op for ham&nbsp;....</p>

<p>Mellem Avlsgaarden og Borggaarden stod seks
kuppelformede, klippede Lindetræer. Tre paa hver
Side med to rødmalede Hundehuse imellem for at
markere Gennemkørselen.</p>

<p>Allerede da Landaueren rumlede ind under Porthvælvingen
nede ved Alleen, var Lænkehundene faret
frem af deres Huler og dansede nu vanvittige rundt,
medens de raslede med deres Jærnkæder og glammede
op med deres Stemmer, som var ganske ru
og hæse af mange Aars Tjeneste i Slud og Kulde,
Regn og Sol.</p>

<p><a class="pagenum" name="Side_19" id="Side_19" title="[S. 19]"></a>
&mdash; Hektor og Ajax, vil I holde Mund! truede
Baronen.</p>

<p>Og Dyrene luskede med Halen mellem Benene
ind i deres Villaer.</p>

<p>&mdash; Der staar din Moder oppe! sagde Baronessen
og pegede frem mod Indgangsdøren i Taarnet &mdash;
Men hvem er det lille, underlige Væsen, der staar
bag ved hende?</p>

<p>&mdash; Det er jo den døvstumme!</p>

<p>Lige idet Vognen svingede ind paa den gruslagte
Kørebane omkring Borggaardens grønne Plæne, kom
en blankbrun Hest farende frem fra Haven bag
Slottets vestre Fløj. Uden Grime og uden Seletøj
var Dyret; dets Manke og Hale flagrede for Vinden,
og der fløj en Regn af Sand og Smaastene frem
under dets Hove.</p>

<p>Da det fik Øje paa Hestene foran Vognen,
standsede det brat op og udstødte en høj, prustende
Vrinsken.</p>

<p>&mdash; Satan osse! brød det ud af Baronen &mdash; nu
er Hejmdal kommen løs igen! Hva' <em>er</em> det for noget
Smøleri!</p>

<p>&mdash; Bare her nu ikke bli'r Komedje, Hr. Baron!
sagde Jens og glemte ganske at løfte Pisken &mdash; For
den nærmer Hoppe er villig.</p>

<p>Hingsten vrinskede paa ny, og den nærmer Kørehest
svarede med en dyb, gurglende Lyd, der lød
som en Kalden.</p>

<p><a class="pagenum" name="Side_20" id="Side_20" title="[S. 20]"></a>
Vognen var standset.</p>

<p>Kusken svang Pisken hen mod Hingsten og
knaldede løs. Men det var, som Dyret ikke hørte
det; thi pludselig rejste det sig paa Bagbenene og gik
nogle Skridt fremad i al sin Vælde: dets Øjne skinnede,
dets Øren stod strittende oprejst, og ud fra
dets røde, opspilede Næseboer stod der en tæt, fin
Damp som to Søjler frem i Luften.</p>

<p>&mdash; Helmuth, Helmuth! skreg Baronessen og greb
sin Mand i Armen.</p>

<p>&mdash; Jamen han ser sgu godt ud, Vilde! sagde
Baronen beundrende.</p>

<p>Oppe fra Portalen i Taarnet havde ogsaa lydt et
Skrig, et uartikuleret, underligt, hæst Skrig. Det
kom fra den døvstumme, der samtidig gjorde omkring
og flygtede ind i Huset.</p>

<p>Enkebaronessen derimod blev staaende høj, matronebred
og imponerende foran de aabne Døre og
raabte med en dyb, mørk Stemme, der var vant til
at byde og blive adlydt:</p>

<p>&mdash; Tag Pisken, Helmuth, og staa af Vognen og
jag ham væk; ellers risikerer du, at han splintrer
hele Herligheden!</p>

<p>Baronen skulde netop til at parere Ordre, da
Hingstepasseren, gamle Jørgen, kom løbende ind fra
Haven, sveddryppende, paa bare Strømpefødder og
uden Hat.</p>

<p><a class="pagenum" name="Side_21" id="Side_21" title="[S. 21]"></a>
&mdash; Hva' er det for noget forbandet Svineri!
raabte Baronen ham i Møde, mørkerød i Ansigtet af
Vrede &mdash; Kan din gamle Idiot ikke passe, hva' du
skal! Hva' tror du ellers, du faar Kost og Løn for?</p>

<p>&mdash; Han har smøjet Tøjret a' sig, Hr. Baron!
svarede Jørgen med rystende Gammelmandsstemme.</p>

<p>&mdash; Ja, det ser jeg sgu nok! Gaa hen og læg
det paa ham!</p>

<p>&mdash; Jovel, Hr. Baron, straks!</p>

<p>Jørgen stod med Tøjret i Haanden og gik nu
dristig hen til Hingsten, der, i samme Øjeblik Vognen
standsede, var travet hen ved Siden af den
nærmer Kørehoppe, som den nu prustende og stampende
stod og bed kærtegnende i Manke og Hals.</p>

<p>&mdash; Kom saa bitte Hejmdal! sagde den gamle og
strøg Dyret ned over Bringen.</p>

<p>&mdash; Bare den ikke gør en Ulykke paa ham!
hviskede Baronessen angst.</p>

<p>&mdash; Den kender ham! sagde Baronen.</p>

<p>Og virkelig havde Jørgen faaet listet Tøjret paa
Hingsten.</p>

<p>&mdash; Vøv det om Træet der! sagde Jens oppe fra
Bukken.</p>

<p>&mdash; Og pludselig var Forvalteren og et Par Karle
ogsaa kommen til Stede. Og Tøjret blev slynget
to&mdash;tre Gange om det nærmeste Træ.</p>

<p>Saa slog Kusken et knitrende Kald, Kørehestene<a class="pagenum" name="Side_22" id="Side_22" title="[S. 22]"></a>
sprang frem, og Landaueren rullede op for Portalen&nbsp;.....</p>

<p>&mdash; Hæ! fniste Niels Tjener, da han havde fulgt
Herskabet op ovenpaa og igen kom ned ad Taarntrappen
for at hente Plæder og Rejsetæpper &mdash; Hæ,
du, Jens! Hejmdal ha'de nok osse Lyst til at holde
Bryllup!</p>



<hr class="chapbreak" />
<div><a class="pagenum" name="Side_23" id="Side_23" title="[S. 23]"></a></div>

<p>Et Par Timer senere.</p>

<p>Enkebaronesse Juliane kom gaaende høj og statelig
ned gennem Riddersalen og ud i «Galleriet», en
lang, fliselagt Forhal, der førte fra Dagligværelserne
over til Slottets vestre Fløj, hvor Gæsteværelserne
fandtes.</p>

<p>Den gamle Dames Ansigt lignede en Mands Ansigt
med de stærkt buede Øjenbryn og den store,
krumme Næse.</p>

<p>Og saa var der ogsaa det, at hun bar sit graahvide
Haar sat op i lutter smaa, stive Krøller det
ganske Hoved over.</p>

<p>Malet i Fløjelskappe og med Fjerbaret vilde hun
have lignet en stolt, gammel Raadsherre!</p>

<p>Men nu var hun imidlertid iført en søgrøn, langslæbet
Silkekjole, besat med tætte Rækker af sorte
Kniplinger lige nede fra Skoningen og syet efter
Mode fra Slutningen af Tresserne: Vide, posede
Halværmer og spidst nedløbende Liv. Armene var
nøgne fra Albuerne. Hvide, runde Arme; men nogle
underlig store, røde Hænder.</p>

<p><a class="pagenum" name="Side_24" id="Side_24" title="[S. 24]"></a>
Smykker bar hun: Armringe, Kæder og Brystnaale,
een oppe i Halsen og een nede paa den nederste
Spids af Livet. Og med Fingerringe havde hun alle
Fingrene besatte. &mdash; En Taterdronning lignede hun,
der glædes ved Glimmer og Glans; selv om den just
ikke altid er smagfuld og ægte!&nbsp;.....</p>

<p>Niels Tjener stod i en lidt medtaget sort Kjole
og ditto hvidt Slips ved Fløjdørene ind til Spisesalen.</p>

<p>Da Enkebaronessen nærmede sig, slog han dem
op paa vid Gab.</p>

<p>&mdash; Er min Søn og hans Kone endnu ikke
kommen?</p>

<p>&mdash; Nej, Baronen og Baronessen er endnu ikke
kommen!</p>

<p>&mdash; De ved vel, at der er rettet an?</p>

<p>&mdash; Ja, jeg har meldt det!</p>

<p>Den gamle Frue lagde sin højre Haand haardt
paa Tjenerens Skulder:</p>

<p>&mdash; Nu er min Tid forbi her paa Næsset, Niels!
sagde hun.</p>

<p>Niels smilede diskret:</p>

<p>&mdash; Enkebaronessen ser vel jævnligt ud til Herskabet&nbsp;....</p>

<p>&mdash; Tror det ikke! sagde hun og rystede energisk
paa Hovedet, saa at alle de stive Krøller dirrede.</p>

<p>Derpaa gik hun forbi ham ind i Salen.</p>

<p>Og Niels skød Dørene blidt til efter hende&nbsp;....</p>

<p><a class="pagenum" name="Side_25" id="Side_25" title="[S. 25]"></a>
En halv Snes Minutter senere blev de aabnet
igen, og den unge Baronesse traadte hastigt ind fulgt
af sin Mand.</p>

<p>Enkebaronessen vendte sig fra Vinduet, hvor hun
havde staaet og set ned i Haven.</p>

<p>Og i et kort Sekund mønstrede de to Damer
hinandens Toilette.</p>

<p>Saa smuttede et lille haanligt Smil bort bag den
unges Læber:</p>

<p>&mdash; Undskyld, at De har maattet vente, Svigermoder!</p>

<p>&mdash; Jeg be'er!</p>

<p>Der blev i Dagens Anledning serveret fem Retter
Mad og Dessert. Og Rødvin blev der drukket og
Mosel og Champagne og Sherry.</p>

<p>Baronen og hans Moder spiste kraftigt. Men den
unge Baronesse nød ikke meget.</p>

<p>Man talte om Vejret og om Bryllupsfesten og
om Rejsen.</p>

<p>Niels gik lydløst rundt og vartede op.</p>

<p>&mdash; Naa Helmuth, sagde den gamle Frue &mdash; nu
er du vel glad, min Dreng, at du har faaet dig en
Kone?</p>

<p>&mdash; Ja, det kan du tro, Mor! mumlede Helmuth
med en Kartoffel i Munden &mdash; Og Vilde er saa god
og saa smuk!</p>

<p>Baronesse Alvilda bøjede Hovedet og saa ned i
sin Tallerken.</p>

<p><a class="pagenum" name="Side_26" id="Side_26" title="[S. 26]"></a>
Ja, smuk var hun unægtelig med det askeblonde,
let krusede Haar, der faldt løst ned om det blege,
ovale Ansigt. Hendes mørkeblaa, tætsluttende Silkekjole
endte med en høj, stiv Linning oppe i Halsen.
Og Ansigtets og Haarets Blondhed lyste frem af
den diskrete Dragt, som en bleg Pastel af en dunkel
Ramme.</p>

<p>&mdash; I havde vel hver sin Køje i Nat, stakkels
Børn? spurgte den gamle Frue pludselig.</p>

<p>Baronen brast ud i en høj Latter.</p>

<p>&mdash; Ja Herregud! sagde den gamle stødt &mdash; man
kan vel tale! I er jo da konfirmerede begge to!</p>

<p>&mdash; Hun er frygtelig, Vilde! hva'? Den Tale er
du nok ikke vant til i Salonerne ovre i København.</p>

<p>&mdash; Eller i Buda-Pest! indskød Enkebaronessen.</p>

<p>&mdash; Mor! sagde Sønnen haardt og slog Haanden
i Bordet.</p>

<p>Og der blev en Pause, i hvilken Niels skaffede
Tallerkener til Desserten.</p>

<p>&mdash; Skænk Sherry rundt!</p>

<p>Der blev skænket Sherry. Og Tjeneren forlod
Spisesalen.</p>

<p>&mdash; Jeg tænkte meget paa Jer i Gaar, begyndte
den gamle Frue.</p>

<p>&mdash; Vi savnede ogsaa Svigermoder&nbsp;....</p>

<p>&mdash; Helmuth vilde jo ikke have mig med.</p>

<p>De unge rødmede.</p>

<p><a class="pagenum" name="Side_27" id="Side_27" title="[S. 27]"></a>
&mdash; Jeg er rimeligvis ikke fin nok til at være
sammen med din Familie, lille Alvilda!</p>

<p>&mdash; Jeg syntes, at det var unyttigt at gi' alle de
Penge ud, mumlede Baronen. &mdash; Du har allerede
brugt saa mange nu til Flytningen.</p>

<p>&mdash; Jeg kunde da ikke rasle ind i de nøgne
Stuer!</p>

<p>&mdash; Hvad skulde du med Hest og Vogn? Du
kunde jo laane hos mig, naar du skulde bruge.</p>

<p>&mdash; Tak, min Dreng! Rende en hel Mil for at
hente det!</p>

<p>&mdash; Jamen, naar du nu faktumsk ikke <em>har</em> Raad!</p>

<p>&mdash; Jeg skal med Guds Hjælp aldrig falde dig
til Byrde!</p>

<p>Og Enkebaronessen knejsede med Hovedet, saa
Krøllerne hoppede.</p>

<p>&mdash; Skal vi saa ønske Velbekomme! sagde hun
og skød Stolen haardt tilbage.</p>

<p>Ved denne Lyd viste Tjeneren sig og aabnede
Fløjdørene.</p>

<p>Og Baronen bød med et ceremonielt Buk sin
Moder og sin Kone Armen og førte dem ud.</p>



<hr class="chapbreak" />
<div><a class="pagenum" name="Side_28" id="Side_28" title="[S. 28]"></a></div>

<p>Samme Dags Aften henad ti.</p>

<p>Enkebaronessen har trukket sig tilbage til sine
Værelser i Fløjen bag Riddersalen.</p>

<p>De to unge er ene i den store, halvmørke
Dagligstue, hvor kun en enlig Lampe brænder paa
et lille Bord henne foran Sofaen i Krogen ved Kaminen.</p>

<p>&mdash; Jeg glæder mig ubeskriveligt til, at Karen
kommer herover i næste Uge! siger Baronessen &mdash; hun
vil have godt af at være paa Landet!</p>

<p>&mdash; Ja&mdash;a ... nikker Helmuth, der sidder i en
Lænestol og ser mørkt frem for sig &mdash; Men jeg
vilde nu helst ha' haft dig nogen Tid for mig selv,
Vilde. Nu ta'er Mor jo i Overmorgen over til sit
Hus i Jelstrup, og saa var vi to bleven saa dejlig
alene!</p>

<p>&mdash; Aa, Karen kan vel ikke genere!</p>

<p>&mdash; Næi ... Men hun deler dig, lille Vilde!</p>

<p>Helmuth rejste sig og gik hen og støttede Armene
mod Ryggen af Sofaen, i hvilken hans Kone
sad:</p>

<p><a class="pagenum" name="Side_29" id="Side_29" title="[S. 29]"></a>
&mdash; Skal vi saa gaa til Ro? spurgte han.</p>

<p>&mdash; Er Klokken saa mange?</p>

<p>&mdash; Den er ti.</p>

<p>&mdash; I København gik vi først i Seng Klokken tolv.</p>

<p>&mdash; Jamen nu er vi jo paa Landet! sagde han
og greb hendes Haand &mdash; Og saa ... og saa
længes jeg saa voldsomt efter dig, Vilde! brusede
det ud af ham, medens han samtidig knugede hendes
Haand, saa at hun var ved at skrige.</p>

<p>&mdash; Men Helmuth, Helmuth dog! sagde hun og
rejste sig.</p>

<p>&mdash; Jamen du er jo dog min egen, lille søde
Kone, Alvilda! han lagde Armen om hendes Liv &mdash;
Er du ikke?</p>

<p>Hun stod rank og høj med bortvendt Ansigt og
uden at svare.</p>

<p>&mdash; Skal jeg gaa ind og klæde mig af først?
spurgte han kælent hviskende.</p>

<p>Hun nikkede stille og skød ham læmpelig fra sig.</p>

<p>Saa greb han paa ny hendes Haand, kyssede den
taknemmeligt og gik.</p>

<p>Og efter et Kvarters Forløb, da alt var blevet
stille inde i Soveværelset, slukkede hun Lampen og
fulgte langsomt efter. &mdash;</p>

<p>Dette var de nygiftes første Dag paa Næsset.</p>

<p>&mdash; &mdash; &mdash; &mdash;</p>

<p>Men ovre i det grønne Gæsteværelse bag Riddersalen
sad Enkebaronesse Juliane i samme Time halvt<a class="pagenum" name="Side_30" id="Side_30" title="[S. 30]"></a>
afklædt foran Toiletspejlet med en ikke ganske ren
Friserkaabe over Skuldrene.</p>

<p>Bag hende paa en høj til Øjemedet konstrueret
Skammel stod den døvstumme og satte Papillotter i
den gamle Dames Krøller.</p>

<p>Dette var et Arbejde, der mindst tog en Time.</p>

<p>Man sagde, at Baronessen holdt baade Berlingske
Morgen- og Aftenavis for at faa Papir nok.</p>

<p>&mdash; Naa, Stasia, lød det fra den gamle Dame,
idet hun drejede Hovedet &mdash; saa kommer vi til den
anden Side!</p>

<p>Stasia forstod hvert Ord, hendes Herskab talte.
At sige, naar hun saa Baronessens Ansigt, saa Læbernes
Bevægelse. Som nu i Aften i Spejlet.</p>

<p>Og de førte lange Samtaler, de to. Stasia skrev
paa sin lille Tavle, og Baronessen svarede mundtlig.</p>

<p>Naar de da ikke lige netop var Uvenner. Thi
saa kunde der gaa Dage, hvor de kun skulede hadefuldt
til hinanden uden at mæle et Ord.</p>

<p>Den døvstumme havde engang paa en saadan
Uvejrsdag kastet et glohedt Strygejærn efter sin
Frues Hoved. Og Baronessen lukkede ofte i hele
Døgn sin Pige inde i det store, røde Klædeskab, der
stod i en Krog oppe under Taget paa Loftet.</p>

<p>Men for Tiden var de fine Venner.</p>

<p>&mdash; Det gaar jo rigtig snildt for dig i Aften, lille
Stasia! sagde Baronessen og nikkede ind i Spejlet,<a class="pagenum" name="Side_31" id="Side_31" title="[S. 31]"></a>
hvor den døvstummes pluskæbede Gammelkoneansigt
stirrede hende i Møde med det vandkæmmede, hørgule
Haar klappet tæt ind til Pande og Kinder &mdash;
Du skal nok ha' den røde Brystsløjfe, jeg har lovet
dig!</p>

<p>Stasias Øjne lyste, og hendes krogede Fingre
spillede som travle Edderkoppeben rundt oppe mellem
Krøllerne.</p>

<p>Denne samme røde Brystsløjfe havde Pigebarnet
alt været Ejerinde af talrige Gange. Men saa ofte
der kom en Kurre paa Traaden mellem de to
Kvinder, nappede Baronessen den fra hende igen.</p>

<p>&mdash; Saa! sagde den gamle Frue og rejste sig
fra Stolen, da den sidste Papillot var sat i &mdash; Kappen,
Stasia!</p>

<p>Den døvstumme hoppede adræt ned fra Skammelen
og hentede hurtig en hvid, blondebesat, heller
ikke ganske ren, Natkappe fra Toiletbordet og rakte
hende.</p>

<p>Medens Fruen stod foran Spejlet og bandt Kappebaandene,
vendte hun sig pludselig om og sagde:</p>

<p>&mdash; Saa du kan ikke lide Helmuths Kone?</p>

<p>Pigen virrede med Hovedet og skar Ansigter.</p>

<p>&mdash; Jeg heller ikke! vedblev Baronessen &mdash; Hun
bli'er vist Drengen en haard Sisken! ... Og <em>jeg</em>
er da jaget af Gaarde! lød det haardt &mdash; Men
Enden er ikke endnu! lagde hun til og nikkede &mdash;<a class="pagenum" name="Side_32" id="Side_32" title="[S. 32]"></a>Enden
er ikke endnu! ... Lad os saa komme i
Seng!</p>

<p>Stasia greb hende hastigt i Haanden og fingererede
sig ivrigt hen over Kjolelivet oppe ved Halsen.</p>

<p>&mdash; Skal vi kvæle hende? spurgte den gamle.</p>

<p>Den lille rystede paa Hovedet og glattede paa
Kjolelivet, som om hun glattede et Baand til Rette.</p>

<p>&mdash; Sludder! brummede Baronessen &mdash; Du skal
da ikke ha' den paa i Nat!</p>

<p>&mdash; Jo, jo! nikkede Pigen, som skulde hendes
Hoved hægtes af.</p>

<p>Den gamle Dame smilede overbærende. Hvorpaa
hun gik hen og aabnede den messingbeslaaede
Dragkiste:</p>

<p>&mdash; Her er den! sagde hun og rakte den døvstumme
en stor, højrød Silkesløjfe &mdash; Men lad
mig nu se, at jeg ikke skal ta' den igen i Morgen,
Mamsel!</p>

<p>Stasia lagde Haanden paa Hjertet og svor evig
Troskab.</p>

<p>&mdash; Klæd sig saa af!</p>

<p>Og lydig gav den lille sig til at afføre sig sine
Klæder.</p>

<p>Enkebaronessen tog et Par Skridt hen mod sit
Sovested.</p>

<p>Men pludselig standsede hun, vendte om og
gik hen til et af Vinduerne, hvis øverste Haspe<a class="pagenum" name="Side_33" id="Side_33" title="[S. 33]"></a>
(den nederste manglede som paa de fleste af Gaardens
Vinduer) hun aabnede, og bøjede sig halvt ud
over Karmen:</p>

<p>&mdash; Nu er de gaaet til Ro derovre! sagde hun
og trak Vinduet til igen.</p>

<p>Den døvstumme blinkede snedigt med sine smaa,
onde Pindsvineøjne og viste i et bredt Grin alle sine
Tænder.</p>

<p>Paa Baronessens Ansigt trak det ogsaa op
til et Smil. Men saa besindede hun sig og sagde
haardt:</p>

<p>&mdash; Lad være med det Fjæs, Stasia! Du ligner
Maren Farlis!</p>

<p>Og saa gjorde hun hastig omkring og gik ind
i en Slags Alkove, hvis Sengested fuldstændig skjultes
af et storblomstret Sjirtingsforhæng.</p>

<p>Derinde stod to Senge: en stor, solid Dobbeltseng
af mørkt Mahognitræ; heri sov den gamle
Frue ... og en lille, bitte Jærnseng til Stasia.</p>

<p>Lidt efter listede ogsaa den døvstumme sig ind
bag Forhænget. Hun svømmede forsigtigt af Sted
i en uhyre Natkjole, der havde tilhørt hendes Herskab.
Og paa Brystet skinnede den højrøde, gloende
Silkesløjfe.</p>

<p>&mdash; Pjattehovede! mumlede Baronessen nede mellem
Dynerne &mdash; hun bilder sig nok ind, at hun ogsaa
skal i Brudeseng!</p>

<p><a class="pagenum" name="Side_34" id="Side_34" title="[S. 34]"></a>
Saa blæste hun Lyset ud, og i Skæret af den
osende Tane saa man to Fingre komme frem og
klemme den sidste Rest af Ild til Døde.</p>

<p>Og snart slumrede trindt om paa Slottet alt
levende undtagen Rotterne.</p>



<hr class="chapbreak" />
<div><a class="pagenum" name="Side_35" id="Side_35" title="[S. 35]"></a></div>

<div class="letter">
<p class="right">Slottet Næsset, d. 4. Juli 18....</p>

<p class="left2">Kære lille Moder!</p>

<p>Jeg lovede jo rigtignok at skrive, straks jeg var
kommen hertil, for at fortælle Dig, hvordan Rejsen
var gaaet; men vi har haft saa travlt med at ordne
Skolen og det hele; og saa vilde jeg ogsaa vente et
Par Dage for at fortælle Dig, hvorledes jeg synes
om det her. Karen var slet ikke søsyg paa Turen,
men naturligvis jeg, og hun var saa sød og kærlig
imod mig, det lille Skind, saa jeg kommer vist til
at holde meget af hende. Dampskibet standsede midt
i Fjorden, og vi maatte ud i en Baad for at komme
i Land, det var ikke rart. Der holdt saa Vognen
fra Næsset, en fin Landauer kan Du tro, med Kusk
og Tjener paa Bukken og et Par dejlige brune
Heste for. Hendes Naade var med, og hun og Karen
var saa glade ved at se hinanden, at jeg følte mig
helt tilovers. Men da vi først kom op i Vognen og
kørte af Sted, saa var Hendes Naade ogsaa saa god
imod mig og spurgte, hvordan Du befandt Dig, og
om jeg nok troede, at jeg kunde føle mig tilfreds,<a class="pagenum" name="Side_36" id="Side_36" title="[S. 36]"></a>
og hvis der var noget, jeg ønskede anderledes, saa
skulde jeg bare sige til, for Meningen var jo, at vi
skulde være glade ved hinanden. Du kan ikke
tænke Dig, hvor Baronessen er smuk! jo det er jo
sandt, Du har selv talt med hende, &mdash; men jeg kan
ikke rigtig lide hendes Øjne, de er saa lyse og kolde.
Karen ligner hende slet ikke, hun ligner vel sin Fader.
For, ved Du, at Baronessen har været gift før med
en Østriger? Det fortalte Karen mig paa Dampskibet.
Det er ikke mere end tre Uger siden, at
Hendes Naade blev gift med Baronen. Det talte
hun jo slet ikke om i Vinter, da vi var oppe hos
hende, og det synes jeg er underligt. Aa, jeg vilde
ønske, at jeg var hjemme hos Dig igen, lille Moder,
for jeg tror ikke, at jeg vil finde mig til Rette her.
Du kan ikke tænke Dig, hvad det er for et underligt
Værelse, jeg har faaet, det ligger lige ud til en
stor, aaben Flisegang, hvor Folkene gaar igennem ind
til Borgestuen, og saa er det saa lille og lavt, at
jeg kan naa Loftet med Fingerspidserne, og der er
Gittervinduer i ligesom i en Kirke eller et Fængsel,
og der er kun een af Ruderne, som kan lukkes op,
saa der næsten ingen frisk Luft kan komme ind. Og
saa staar min Seng inde i et Hul i Væggen med
nogle grimme, gamle Jutegardiner for. Pigerne siger,
at mit Værelse tidligere har været brugt til Ølkælder,
men Kakkelovn er der da. Hendes Naade spurgte
mig, om jeg troede, at jeg kunde bo her, og jeg<a class="pagenum" name="Side_37" id="Side_37" title="[S. 37]"></a>
sagde naturligvis ja, og saa gik hun. Men jeg satte
mig ned paa min Kuffert og græd, jeg kunde ikke
lade være. Nu er det jo lidt bedre med Humøret,
somme Tider! Og vil Du tænke Dig, vi holder ogsaa
Skole hernede! Her er næsten ikke Plads til os.
Mejeriforpagterens to Smaapiger læser sammen med
Karen, saa vi er jo fire. Vi læser fra ti til tolv og
fra eet til tre. Og saa læser vi Lektier. Vi spiser
først til Middag Klokken 6 og drikker Te Klokken
halv ni. Baronen er en rar og venlig Mand, men
han er saa tyk, og Du kan ikke tænke Dig, hvor
han spiser meget! Jeg er vis paa, at han spiser
mere til Middag end baade Du og Robert og Tvillingerne
tilsammen. Karen gør Nar af ham, men det
har jeg naturligvis forbudt hende. Alle de andre
bor oppe paa første Sal, der er 42 Værelser i det
hele, siger Karen, saa jeg <em>kan</em> ikke begribe, at jeg
ikke kan faa et andet! Synes Du, jeg skulde bede
Hendes Naade derom? Jeg synes heller ikke, at
Børnene har godt af at sidde og læse i saadant et
lille Hummer. Vi har været nogle Spadsereture ude
omkring i Skoven, der er dejligt! Særlig er der
nogle høje Skrænter med Udsigt over Fjorden, som
er henrivende. Og der ligger et Sted helt langt
inde midt i Skoven en lille Straahytte med Træborde
og Græsbænke, der har vi drukket Te en Aften.
Slottet selv er en uhyre stor, hvid Bygning med et
mægtigt Taarn paa, og Dagligværelserne, der er to<a class="pagenum" name="Side_38" id="Side_38" title="[S. 38]"></a>
Dagligstuer og Hendes Naades Kabinet og Biblioteket
og Baronens Kontor og mange flere, de er saa hyggelige
med gamle Møbler og Tæpper og Malerier. Og
vil Du tænke Dig, at Murene er saa tykke, at Hendes
Naades Skrivebord kan staa i en Vinduesfordybning,
der danner et helt lille Værelse. Men saa forfærdelig
rig kan Baronen da ikke være, for det er næsten i
Stykker alt sammen, Vindueskrogene mangler, og
Dørene kan ikke lukkes, og oppe i Riddersalen er
der flere Steder Huller i Gulvet; de siger, det er
Rotterne, for dem er der mange af, jeg kan høre
dem om Natten lige over mit Hoved; Karen ler af
mig, naar jeg siger, at jeg er bange for dem, saa
jeg gør mig jo Umage for ikke at lade mig mærke
med det. Men nu skal Du høre, i Gaar kom Karen
ind fra Haven og sagde, at jeg skulde stikke min
Haand i hendes Lomme, for der var noget til mig;
og jeg gjorde det da ogsaa; men da jeg saa følte
omkring dernede, saa skreg jeg saadan og var lige
ved at besvime; for ved Du, hvad det var? En
Snogeunge! Hun havde fanget den nede i Jordbærrene
og syntes, den var saa sød. Jeg kan ikke
begribe, hvor nogle Mennesker bliver saa modige
fra! Hun maatte jo straks gaa ud med den igen
og morede sig kostelig over min Angest. Men da
hun fortalte det ved Frokostbordet, skændte Hendes
Naade da ogsaa paa hende; for tænk, om det havde
været en Hugorm! Karen vidste jo ikke noget om,<a class="pagenum" name="Side_39" id="Side_39" title="[S. 39]"></a>
at Snogene har to gule Nakkepletter, men nu har
jeg da lært hende det. Vi har ikke været paa Visitter
endnu, men Hendes Naade siger, at vi snart
skal ned i Præstegaarden. Bare der nu var nogle
Mennesker, som jeg kunde slutte mig til; men det
er der vel nok i en Præstegaard. Hvor <em>vilde</em> jeg
dog gerne hjem til Jer i Sommerferien; men det kan
vel ikke lade sig gøre, og det koster jo ogsaa mange
Penge. Kan Du huske, hvor vi ofte talte om, at
jeg sagtens kunde være glad, at jeg havde faaet Plads
hos saadanne fine og dannede Mennesker? Men jeg
synes nu, at det er ganske anderledes, end vi tænkte
os det. Men nu er jeg her jo, og maaske jeg senere
bliver glad ved det. Aa, men naar jeg saadan sidder
ved mit Sytøj ude i Haven, og Karen løber og leger,
og Solen skinner, og Fuglene kvidrer oppe i Træerne,
saa tænker jeg altid paa vor lille Have i Hobro,
dengang Fader levede, og vi havde det godt! Jeg
synes, det er saa underligt, at det alt sammen er forbi,
og bilder mig altid ind, at det hele her er en Drøm,
og at, naar jeg vaagner, vil jeg være sammen med
Dig og Fader og Børnene, og at vi skal drikke Te
sammen og spadsere en Tur sammen paa den lange
Dæmning ud til Stationen for at se, hvem der er
med Toget. Lille Moder, jeg holder saa forfærdelig
meget af Dig! Og jeg synes, det er Synd, at Du
skal gaa derinde i København alene; jeg er vis paa,
at jeg kunde være langt nyttigere for Dig, end jeg<a class="pagenum" name="Side_40" id="Side_40" title="[S. 40]"></a>
er det for disse Mennesker her. Enkebaronessen, ja
det er sandt, hende har jeg ikke fortalt Dig noget
om! det er Baronens Moder, en høj, smuk, gammel
Dame, som bor et Par Mil herfra, hende kan jeg
godt lide, hun er saa morsom ligefrem, hun sagde
forleden til mig, da hun var her paa Besøg: «Naa
saa De skal være Karens Lærerinde, min Gode? De
ligner en syg <a class="corr" name="rett_3" id="rett_3" title="var: Kanariefulg">Kanariefugl</a>, pas paa, at Katten ikke
tager Dem!» Hun kan vist ikke lide sin Svigerdatter,
og saa havde hun saadan en underlig, lille
Tjenestepige med, som hedder Stasia og er døvstum,
og som ser saa ond ud, synes jeg; jeg kunde da
ikke bo alene sammen med hende. Og saa skulde
Du se Enkebaronessens Køretøj! Hun kalder det
«Pagtens Ark». Ja, hun er en mærkelig Dame, og
jeg skal nok fortælle Dig mere om hende en anden
Gang, men nu skal Kusken af Sted med Brevene, og
saa maa jeg slutte; bare jeg selv kunde krybe ind
i Konvolutten! Hils nu Robert og Tvillingerne mange
Gange; men selv skal Du dog have de fleste Hilsener
fra</p>

<p class="sig"><span class="right2">Din længselsfulde</span><br />
Kanin.</p>

<p>Jeg synes aldrig, jeg skal se Jer mere!</p>
</div>



<hr class="chapbreak" />
<div><a class="pagenum" name="Side_41" id="Side_41" title="[S. 41]"></a></div>

<p>Pastor Adolf Mascani til Næsgaardene og Utterslev
var Søn af en bekendt Kunstdrejer i København.</p>

<p>Farfaderen var en indvandret Italiener, som havde
grundet Forretningen og tjent en lille Formue. Det
var i de saakaldte «gode Tider» &mdash; den Guldalder
enhver Familie kan pege tilbage paa! Baade han
og Adolfs Fader havde giftet sig med gode, frugtbare,
danske Kvinder og var ved dem bleven Fædre
til en talrig Børneflok, hvis sydlandske Afstamning
havde givet sig til Kende paa forskellig Vis.</p>

<p>Hos Adolf havde den saaledes aabenbaret sig i
en ustyrlig, næsten til Sindssyge grænsende Heftighed
og tidlig modnet, stærkt udviklet Sans for erotiske
Glæder. Allerede i sit tolvte Aar havde han en
Kærlighedsforbindelse med en toogtrediveaarig Butiksjomfru,
der var ansat i Faderens Forretning. Og
da Forholdet opdagedes, og Parret fjernedes fra hinanden,
sprang Drengen i Kallebodstrand af Sorg
over Adskillelsen; men blev reddet af en resolut
Sandgraver&nbsp;....</p>

<p><a class="pagenum" name="Side_42" id="Side_42" title="[S. 42]"></a>
Den unge Mascani var, særlig i seksten, syttenaars
Alderen, vidunderlig smuk. En begejstret
Svømmelærer havde engang paa en Badeanstalt givet
ham Navnet: Adonis, i Stedet for Adolf. Og dette
Navn var straks blevet bekendt over den ganske By.</p>

<p>Slank og velskabt var han «som drejet i sin
Faders Forretning», og med denne bleget matgyldne
Hudfarve, der er at se til som fuldmodne Ferskeners
fløjlsbløde Lød. Hans Øjne var store, dunkle og
sørgmodige. Men de kunde ogsaa flamme op og
straale med en Ild som af sorte Diamanter i Maaneskin.
Og han havde en egen dvælende Maade at
slaa Blikket ned paa, at skjule det bag de lange,
mørke Øjenvipper, idet han lod dem synke langsomt,
stille, lydløst &mdash; som Sommerfugle, der dør. Hans
Haar var blaasort og blødt med en egen fed Glans
i Skyggen og hængte i løse, bevægelige Lokker om
hans Hals og Pande. Næsen var let buet, ægte
romersk, med store, bevægelige Veje. Og hans
Læber .... der vokser en Blomst, Rosen er dens
Navn, som den var hans Læber røde! Og hans
Tænder lyste der bag som Sne bekranset af Purpur.</p>

<p>Saaledes saa Adolf Mascani ud.</p>

<p>Dengang&nbsp;.....</p>

<p>Og saa tog han examen artium og skulde vælge
sit Studium.</p>

<p>Læge! sagde han afgjort. Og i sit stille Sind
tilføjede han: <em>Kvinde</em>læge! Thi Kvinden, som Køn<a class="pagenum" name="Side_43" id="Side_43" title="[S. 43]"></a>
betragtet, var saa at sige gaaet ham i Blodet. Sjældent
talte han med sine Kammerater om Kvinder og da
altid paa en haanlig-raillerende Maade. Men dybest
inde i ham, helt nede paa Bunden af hans Sjæl, laa
altid en nøgen Kvinde og strakte Armene ud mod
ham. Og naar han færdedes paa Gaden, i Teatret
eller i Selskab, klædte han altid af hver Kvinde, han
traf paa. Ja, det gik saa vidt, at han, naar hans
Søstre gjorde Toilette, lurede bag Døren ind til deres
Værelse for gennem Nøglehullet at fange et Glimt af
deres hvide Lemmer.</p>

<p>Og alligevel endte det arme Menneske med at
blive Præst!</p>

<p>Det var hans kære Forældre, som næsten tvang
ham dertil ved Bønner, Forestillinger og Trusler,
som Forældre ofte have for Sæd.</p>

<p>Og han gav omsider efter og kastede sig nu
ogsaa med Energi og Iver over sit Studium.</p>

<p>Men jo flittigere han læste, desto klarere stod
det for ham, at alle hans Tilbøjeligheder var i skarpeste
Modstrid til, hvad han nu lærte og senere
skulde være en Forkynder af. Og han blev til Tider
greben af en mystisk Skræk for sig selv, for sine
Tanker og Længsler. Hele hans Studietid forløb
under en oprivende Kamp mellem «Kødet» og
«Aanden». Han græd, bad, fortvivlede og paalagde
sig Pønitensestraffe: piskede sin nøgne Ryg med den
Rem, han i sin Skoletid havde haft om sine Bøger,<a class="pagenum" name="Side_44" id="Side_44" title="[S. 44]"></a>
&mdash; strøg sig med brændende Cigarer ned over Arme
og Ben og tænkte i sine mest hysteriske Øjeblikke
paa at gilde sig.</p>

<p>Men naar han saa Ugen igennem havde levet i
een lang nervøs Ophidselse, en Plage for sig selv og
andre, slappedes hans Modstandsevne og han søgte
paa ny Glemsel i de hvide, runde Arme, som selv
under hans dybeste Anger og Sønderknuselse intet
Øjeblik havde ophørt at staa vinkende og lokkende
for hans Fantasi.</p>

<p>Og han mærkede da, at naar han søgte Kvinder,
blev han roligere og mindre nervøs. Han kunde
sidde paa sit Værelse hele Dage og læse flittigt. Og
han blev god og omgængelig i sit Forhold til Forældre
og Søskende .... Det maatte altsaa være
hans Natur fornødent at gaa til Kvinder. Gud havde
selv nedlagt denne Drift i ham! Thi man havde intet
uden af Gud!</p>

<p>Men saa læste han atter en skønne Dag i en af
sine Bøger en særlig haard Udtalelse, hvori det paalagdes
Mennesket for enhver Pris og paa enhver
Maade at døde sit Kød og fornægte den gamle,
syndefulde Adam, som var af Djævelen, da Gud, den
algode og alkærlige Fader, kun vilde det bedste for
sine Børn!</p>

<p>Og paa ny greb Rædselen ham; og han forsøgte
for anden Gang at berøve sig Livet. Det var ved
et Revolverskud. Men hans Haand rystede, og<a class="pagenum" name="Side_45" id="Side_45" title="[S. 45]"></a>
Kuglen gik ud gennem hans Side uden at tilføje
ham alvorlig Skade.</p>

<p>En Maanedstid laa han til Sengs. Og da han
atter var fuldstændig rask, tog han igen fat paa sin
Eksamenslæsning og blev Aaret efter Kandidat med
første Karakter&nbsp;....</p>

<p>I Lighed med sine andre Brødre rejste han saa
paa en tre Maaneders Tur til Italien for at hilse paa
sine Fædres Land, som Faderen udtrykte sig. Han
boede den meste Tid hos en Slægtning i Neapel.
Og efter en Maaneds Ophold dernede skrev han
hjem, at nu vilde han forsage Verden, blive Munk
og gaa i Kloster.</p>

<p>Men saa forelskede han sig i en sortøjet og halvnøgen
Neapolitanerinde og glemte atter Kristus for
Venus. Med Nød og næppe undgik han en stille
Nat at blive dolket af Pigebarnets Fader, flygtede
til Capri og vendte saa efter de tre Maaneders Forløb,
som Bestemmelsen var, tilbage til København.</p>

<p>Straks efter sin Hjemkomst fik han Ansættelse
som Kapellan hos en gammel Provst ude paa Sjælland.</p>

<p>Og nu begyndte der en ny Fase i hans Liv.</p>

<p>Naturligvis er det ogsaa her en Kvinde, der
griber ind!</p>

<p>Nemlig Provstens yngste Datter, Johanne Winther.
En lille, drømmende, buttet, nordisk Mø med blaa
Øjne, gyldent Haar og hvid og rød som Mælk og
Blod.</p>

<p><a class="pagenum" name="Side_46" id="Side_46" title="[S. 46]"></a>
Hun blev aldeles vanvittig forelsket i den smukke,
mørkøjede Kapellan &mdash; rent hypnotiseret af erotisk
Betagelse.</p>

<p>Og Mascani var ikke den Mand, der lod sig en
slig Godbid gaa af Hænde!</p>

<p>Følgen blev naturligvis, at de hurtigst muligt
maatte holde Bryllup og fortrække til et lille Præstekald
paa Jyllands Vestkyst, som den gamle Provst
skaffede sin Kapellan og Svigersøn som Løn for tro
Tjeneste.</p>

<p>Her sad de saa nogle Aar og blev senere forflyttet
til det federe Næsgaardene og Utterslev Kald
paa Østkysten.</p>

<p>Kloge Mænd og Kvinder havde spaaet denne lidt
hastige Forbindelse en krank Lykke. Men det
syntes, som om deres Klogskab denne Gang skulde
komme til kort. I de første Aar af deres Ægteskab
levede Parret nemlig i en Rus af Lykke. Han var
henrykt over sin «hvide Eva»; og hun saa en Gud
i sin «brune Adam». Og de kaldte indbyrdes deres
Sovekammer for «Edens Have». &mdash;</p>

<p>Mange yndige Smaabørn fik de, alle sammen
Piger, hvorfor de omsider maatte anskaffe sig en
Lærerinde.</p>

<p>Men hun blev Slangen i dette Paradis.</p>

<p>Det vil sige: Slangen var nok egentlig Pastoren;
men Lærerinden blev da jaget paa Porten.</p>

<p><a class="pagenum" name="Side_47" id="Side_47" title="[S. 47]"></a>
Dette skete, som Eva «laa» med sin femte
Datter, at Adam syndede.</p>

<p>Men da Fruen atter var i Vigueur, blev der paa
een Gang holdt Barnedaab og Forsoningsfest.</p>

<p>En ny Lærerinde blev engageret. Og alt var
saare godt.</p>

<p>Indtil det en mørk Augustaften hændte, at Fru
Johanne overraskede Pastoren og Pædagoginden i et
Lysthus i Haven.</p>

<p>Dette var dog for meget for den hustruelige
Langmodighed!</p>

<p>Først holdt Pastorinden en Dommedagstale for
de to Syndere. Hvorpaa hun fluksen satte Lærerinde
Nr. 2 paa Døren; og dernæst lod sin Mands
Seng flytte fra Edens arme Have ned i et lille
Værelse ved Siden af hans Kontor.</p>

<p>&mdash; &mdash; &mdash;</p>

<p>I femten Aar siden hin mindeværdige Augustaften
havde nu disse to Mennesker levet Side om
Side her i denne idylliske Præstegaard med Storkereden
paa Straataget og Slyngroserne og Klematisen
op ad de hvide, smilende Mure.</p>

<p>Pastoren havde afvekslende raset paa sit italiensk
og været grebet af sønderknusende Ruelse og Anger.
Medens han i Stilstandstider, naar Kødet fik Magten
over ham, karesserede sine kvindelige Skriftebørn,
naar de kom til ham for at søge Husvalelse i deres
Sorger og Bekymringer.</p>

<p><a class="pagenum" name="Side_48" id="Side_48" title="[S. 48]"></a>
Og Pastorinden? Ja, hun havde med Lidenskab
kastet sig over Bibelen og Kogebogen &mdash;
samt Omsorgen for at faa sine Døtre gifte! Og
skønt hun vel rimeligvis led ved sin Kærligheds og
sit Ægteskabs Forlis, trivedes hun dog bravt og blev
rundere og rundere Aar for Aar.</p>

<p>Sorg og Ulykke skal jo, ifølge salig Falstaff,
kunne puste et Menneske op som en Blære!</p>

<p>De talte sjældent sammen, Hyrden og hans Hyrdinde.
Og skete det, var det altid med en Understrøm
af Lyst til at sige hinanden Sandheder. Og
naar stundom Pastoren kunde gribes af en heftig
Trang til med et «Opgør» at rense Luften og
etablere status <span lang="la">qvo ante</span> Lærerinderne, saa stødte
han altid paa et saadant Isbælte af Haan og Foragt
i sin Kones Opførsel og Tale, at han enten sluttede
af med at te sig som Vesuv i Udbrud; eller han
flygtede ind i sit Værelse eller ud i Mark og
Skov, hvor han gemte sig knust af Sorg og Fortvivlelse&nbsp;....</p>

<p>Men deres Sølvbryllupsfest havde de naturligvis
fejret efter Ritus med Sang og Klang og Børn og
Børnebørn og Gæster fra nær og fjern. Og Pastoren
havde foræret sin Hustru Tøj til en Silkekjole,
af saa svært et Stof, at en Forsoning imellem
dem nær var bragt til Veje.</p>

<p>Men saa strandede den paa Besætningen!</p>



<hr class="chapbreak" />
<div><a class="pagenum" name="Side_49" id="Side_49" title="[S. 49]"></a></div>

<p>&mdash; Vil du tænke dig, Mama, det regner ned i
Jomfruværelset!</p>

<p>Det var den lille Karen, der kom styrtende ind
i sin Moders Toiletværelse og berettede dette frygtelige
Faktum.</p>

<p>Baronessen laa paa Chaiselonguen i vinrød, løstsiddende
Morgendragt og røg Cigaret.</p>

<p>&mdash; Hvad er det for noget Snak, Baby! sagde
hun og drejede Ansigtet om mod Datteren.</p>

<p>&mdash; Ved Gud, Mama! bedyrede Barnet og løftede
sine store, sorte, fløjelsbløde Øjne op mod Loftet &mdash;
det regner lige midt ned paa Sybordet!</p>

<p>&mdash; Ja, Herregud, saa sig til Jomfru Petersen, at
hun skal flytte Bordet og sætte et Vandfad under
Dryppet! sagde Baronessen ærgerlig &mdash; Det kunde I
vel for Resten nok have fundet paa af Jer selv! ...
Og gaa saa; jeg har Hovedpine!</p>

<p>Karen forsvandt lydløst, og Hendes Naade lagde
Hovedet tilbage paa Puden. Hendes Ansigt var
endnu ikke «behandlet», saa hun saa en Del ældre
ud end længere op ad Dagen&nbsp;.....</p>

<p><a class="pagenum" name="Side_50" id="Side_50" title="[S. 50]"></a>
Naar Baronesse Alvilda havde sagt til sin Mand,
den Dag de holdt deres Indtog paa Næsset, at hun
glædede sig meget til, at Datteren skulde komme,
saa var det vel paa en Maade sandt nok. Men
lagde man Mærke til, hvorledes hun behandlede
Barnet, forstod man ikke ret hendes Art af Moderkærlighed.</p>

<p>Der var nemlig temmelig ofte Dage, hvor den
gode Frue slet ikke kunde taale at se sin Datter.
Hvor hun opfandt de mærkeligste Straffe for Barnets
mindste Forseelser. Bandt hende ved den ene Tommelfinger
til en Dørlaas f. Eks., fordi hun havde revet
et Hul paa sin Kjole!</p>

<p>Men saa kunde der jo rigtignok ogsaa være enkelte
andre Dage, da Pigebarnet skulde færdes om
Moderen fra Morgen til Aften; maatte følge hende,
hvor hun gik og stod. Og paa saadanne Dage blev
den ulykkelige Unge hvert Øjeblik overøst med de
lidenskabeligste Kærtegn og fyldt med Bonbon og
Kager, saa at der rent ud kunde være Fare for en
Mavebetændelse!</p>

<p>Den lille blev naturligvis ved en saadan Opdragelsesmetode
ganske forkrøblet i sit Forhold til
Moderen.</p>

<p>Paa de gode Dage hang hun hende om Halsen,
kyssede hende, kælede for hende og kaldte hende
sin enestaaende, dejlige Mama, sin pragtfulde Mama,
sin himmelske Mama! &mdash; Medens hun til Gengæld<a class="pagenum" name="Side_51" id="Side_51" title="[S. 51]"></a>
flyede hende, saa vidt det paa nogen Maade lod sig
gøre, naar Moderen var i sit onde Lune: Mama er
gal i Kalotten i Dag! sagde hun og for ud af den
ene Dør, naar hun hørte Baronessens Stemme bag
den anden.</p>

<p>Og saa løb hun helst ned i Køkkenet til Pigerne,
eller ned i Herskabsstalden til Julius, en fjorten-femtenaars,
lyshaaret Knøs, der gik Jens Kusk og
Jørgen Hingstepasser til Haande med at strigle, fodre
og vande Hestene. Der kunde hun opholde sig i
Timevis&nbsp;.....</p>

<p>Naamen, Baronessen laa som sagt i Dag inde i sit
Toiletværelse paa Chaiselonguen og røg en Cigaret og
havde Migræne.</p>

<p>Det havde regnet tæt og tungt hele Formiddagen;
men nu var Solen da ved at bryde igennem.</p>

<p>Siden sit Indtog paa Slottet havde Hendes Naade
fartet rundt paa Egnen og gjort Visitter. Hun var
rullet af Sted med Kusk, Tjener, Mand og sølvpletteret
Seletøj.</p>

<p>Men det hele Valfarteri var endt med at kede
hende.</p>

<p>Saa en skønne Dag havde hun kastet sig over
Husvæsenet og havde rumsteret i den Grad i
Køkken, Kælder og Spisekammer, at den gamle Husjomfru
havde baade bandet og slaaet Kors for sig.</p>

<p>Dernæst opgav hun Husholdningen og begyndte
en Inspektionsrejse rundt i Slottets 42 Værelser. De<a class="pagenum" name="Side_52" id="Side_52" title="[S. 52]"></a>
saa noget forsømte ud, opdagede hun. Tapetet hang
i Laser, Dørene kunde ikke lukkes og Vinduerne
ikke aabnes. Men førend alle disse Mangler kunde
blive afhjulpne, havde hun faaet en anden Interesse.</p>

<p>Det var Haven, at Fruen nu var kommen til.
Og Gartneren maatte til sin Fortvivlelse, man var i
Midten af Juli, grave, gøde, beskære, omhugge Træer
og anlægge Blomsterrabatter ... Og saa, midt under
den hele Hurlumhej, kastede Hendes Naade sig pludselig
med Lidenskab over sine Toiletter:</p>

<p>&mdash; Vi maa invitere nogle Gæster, Helmuth! sagde
hun en Søndag ved Dineen, hvor hun straalede i en
pragtfuld, lyserød, dybt nedskaaren Silkekjole, der
klædte hende fortryllende, men som kun kunde beundres
af hendes Mand, Forvalteren, Lærerinden og
Karen &mdash; Du er altid rundt i Markerne, Karen er
i Skole, og jeg sidder her alene!</p>

<p>&mdash; Ja, inviter du væk, Vilde! nikkede Baronen
med en kvart Kylling i Munden &mdash; Men du maa
sgu selv skrive, for jeg har ikke Tid!</p>

<p>Og saa skrev Baronessen til Grev v. Scheele, en
Barndomsven og Fætter. Og nu i Overmorgen skulde
han komme&nbsp;.....</p>

<p>Dette laa Hendes Naade og tænkte paa, medens
hun røg Cigaret og havde Migræne.</p>

<p>Saa hørte man pludselig Baronen raabe med
buldrende Røst inde i Kontoret:</p>

<p>&mdash; Niels!</p>

<p><a class="pagenum" name="Side_53" id="Side_53" title="[S. 53]"></a>
Og samtidig kimede han paa det elektriske
Apparat, saa at Vinduerne nede i Tjenerværelset
svirrede ved det.</p>

<p>Niels for op ad Trappen og ind i Kontoret:</p>

<p>&mdash; Hr. Baron!</p>

<p>&mdash; Nu har du jo igen glemt at sætte Badekarret
under oppe paa Loftet, din Snøbel!</p>

<p>&mdash; Ja ... jeg ... Nu skal jeg! stammede Tjeneren
og vilde af Sted.</p>

<p>Ja, nu er det sgu for sent! buldrede Baronen
videre &mdash; Nu er Regnen jo forbi! &mdash; Hvor
Fanden gaar du rundt med ... med dit Hoved?
Se her, det gode, nye Tæppe, forfærdelig spoleret!</p>

<p>Og han pegede ned paa et Brysselertæppe, som
laa under Bordet midt i Kontoret. Dets ene Hjørne
var ganske gennemblødt af den Væde, der var sivet
ned gennem Loftet.</p>

<p>Pludselig hævede Hans Højvelbaarenhed Haanden
som for at slaa Tjeneren, der hastig trak sig et Skridt
tilbage.</p>

<p>I det samme traadte Baronessen ind. Hun havde
hørt Gemalen larme:</p>

<p>&mdash; Hvad er der i Vejen, Helmuth?</p>

<p>Helmuth lod Haanden synke.</p>

<p>&mdash; Aa, det er den Idiot! Aldrig kan han passe
sine Sager! Se Tæppet der!</p>

<p>&mdash; Naar vi har spist, maa De lægge det Tæppe
ud i Solen, Niels!</p>

<p><a class="pagenum" name="Side_54" id="Side_54" title="[S. 54]"></a>
&mdash; Javel, Deres Naade!</p>

<p>&mdash; Er Frokosten færdig?</p>

<p>&mdash; Om et Øjeblik, Deres Naade!</p>

<p>&mdash; Gaa saa ned og ret an!</p>

<p>Tjeneren forsvandt.</p>

<p>&mdash; Skal du ikke have en anden Frakke paa,
Helmuth, inden vi gaar ind?</p>

<p>Baronen stod endnu med rynkede Bryn og svulmende
Aarer.</p>

<p>&mdash; Du skulde nu ogsaa lade det Tag gøre i
Stand!</p>

<p>&mdash; Der er saa meget, der skulde gøres i Stand!</p>

<p>Hendes Naade greb sig op til Hovedet:</p>

<p>&mdash; Jeg har det ikke rigtig godt i Dag, Helmuth&nbsp;.....</p>

<p>Helmuths Ansigt blidnedes, og han slog sin Arm
om sin Kones Liv.</p>

<p>&mdash; Hvad er der med lille Vilde? spurgte han og
gjorde Røsten kælen.</p>

<p>&mdash; Lidt Hovedpine&nbsp;...</p>

<p>&mdash; Aa Herregud! han bøjede sig og kyssede
hende paa Kinden, som hun hurtig vendte til.</p>

<p>&mdash; Og saa din Hidsighed! sagde hun med mat
Stemme &mdash; Den gør mig altid saa nervøs. Du raaber
saa højt!</p>

<p>&mdash; Jeg blev arrig paa den Torsk! bruste han op.</p>

<p>&mdash; Ja, ja, ja! ... Men tror du ikke ogsaa, at
Niels har for meget om Ørerne? Og nu vi faar<a class="pagenum" name="Side_55" id="Side_55" title="[S. 55]"></a>
Gæster? Skal vi ikke forsøge med Julius ogsaa?
Det kunde blive en pæn lille Tjenerdreng!</p>

<p>&mdash; Det Bondebæst!</p>

<p>&mdash; Aa, han er slet ikke saa gal, skal du se!
Jeg har talt med ham et Par Gange nede i Stalden.
Der er noget kvikt og adret over ham!</p>

<p>&mdash; Ja&mdash;a, maaske&nbsp;....</p>

<p>&mdash; Synes du ikke, vi skulde prøve ham?</p>

<p>&mdash; Saa kommer vi jo til at savne en dernede&nbsp;...</p>

<p>&mdash; I finder saamænd <em>nok</em> en! ... Kan han begynde
straks i Morgen tidlig?</p>

<p>&mdash; Det kan han vel nok ... Men det vil jeg
sige dig, Vilde, at <em>jeg</em> vil ikke ha' noget med at
dressere ham!</p>

<p>&mdash; Nej, det skal jeg nok besørge! ... Du er
en kær, lille Mand! endte hun og strøg sin Bamse
om Haaret.</p>

<p>Han brummede henrykt og sluttede hende kraftigt
i sine Arme.</p>

<p>&mdash; Ikke for voldsom, Helmuth!</p>

<p>&mdash; Du har ingen Snøreliv paa i Dag, Vilde?</p>

<p>&mdash; Nej, det generer mig.</p>

<p>&mdash; Du er da vel ikke ... Der er da ikke Ugler
i Mosen? spurgte han med straalende Øjne.</p>

<p>&mdash; Nej vist ej! sagde hun og rev sig løs &mdash; Du
plager mig med dine Spørgsmaal!</p>

<p>&mdash; Bare der var Vilde! sagde han og saa hende<a class="pagenum" name="Side_56" id="Side_56" title="[S. 56]"></a>
henrykt ind i Øjnene &mdash; Jeg vilde ligefrem gi' dig
50 Kroner, hvis det blev en Dreng!</p>

<p>&mdash; Der er rettet an! meldte Tjeneren.</p>

<p>Baronen tog sin Kones Arm:</p>

<p>&mdash; Kom saa, jeg er sulten!</p>

<p>&mdash; Du glemmer, at du skal skifte Frakke!</p>

<p>&mdash; Aa skidt!</p>

<p>&mdash; Nej, du lugter af Stald!</p>

<p>Og Helmuth maatte pænt ind i sit Paaklædningsværelse
ved Siden af Kontoret og skifte Frakke.</p>



<hr class="chapbreak" />
<div><a class="pagenum" name="Side_57" id="Side_57" title="[S. 57]"></a></div>

<p>Straks da Baron Helmuth havde friet til Fru
Raskowitz og faaet Ja, var han som drukken af
Lykke og Stolthed: Aldrig havde han troet det muligt,
at han skulde faa en saa fornem og smuk Dame
til Kone!</p>

<p>Og hvordan han havde baaret sig ad med at fri
til hende, anede han ikke.</p>

<p>Det var en Aften, han var inviteret til Te hos
hendes Moder, Grevinde Rosenvinge, at det var sket.
Der havde ikke været andre Gæster, og da Teen
var drukket, sad de to unge ene i Kabinettet og
saa paa nogle Fotografier. Grevinden havde diskret
fjernet sig.</p>

<p>Helmuth var ganske ør af benovet Forelskelse.
Og han kunde ikke fatte, at den skønne Frue, der
jo var «bedre vant», som han udtrykte sig, kunde
finde nogen Glæde i at sidde ene med ham og se
saa venlig og smilende ud og af og til læne sig over
imod ham og lægge sin fine, hvide Haand paa hans
Arm. Og saa den Duft, der udgik af hendes Haar
og hendes Klæder! Han blev mere og mere forvirret.<a class="pagenum" name="Side_58" id="Side_58" title="[S. 58]"></a>
Og naar hun fæstede sine store, graa Øjne
paa ham, rødmede han over hele det tykke, godmodige
Ansigt og stammede og gav ganske forvildede
Svar:</p>

<p>&mdash; De maa undskylde Frue, sagde han i sit
Hjertes Enfold &mdash; Men jeg ved ikke, hvad jeg skal
sige. Jeg er jo ikke vant til at ha' med saa fine
Damer at gøre. Jeg er kun en Bondemand, er jeg.
Jeg har aldrig lært noget!</p>

<p>Men hun smilede bare igen med sine hvide
Tænder og lagde sin bitte Haand paa hans brune
Næve og sagde, at hun holdt netop meget af naive,
landlige Mennesker, thi de havde de største Hjerter.</p>

<p>&mdash; Nej! sagde han afgjort &mdash; Det passer ikke paa
mig, for jeg er saa voldsom hidsig!</p>

<p>&mdash; Tror De ogsaa, at De kunde blive vred paa
mig? spurgte hun med sit sødeste Smil. Hun gik
noget lavt ned i sin Anglen.</p>

<p>Der kom næsten Taarer i Helmuths smaa, brune
Øjne:</p>

<p>&mdash; Nej, sagde han &mdash; Dem vilde jeg være evig
god ved!</p>

<p>Og saa pludselig var det, at han havde grebet
begge hendes Hænder og trykket dem op mod sine
store, brede Læber og sagt:</p>

<p>&mdash; Vil De ... vil De være min Kone? Jeg kan
ikke la' være, at spørge Dem om det ... De maa
ikke blive vred paa mig! Jeg er jo kun en Bondemand,<a class="pagenum" name="Side_59" id="Side_59" title="[S. 59]"></a>
og De er jo meget bedre vant, men ... men
jeg er saa voldsom indtaget i Dem; De har været
saa god og venlig imod mig ... og derfor ... Gaarden
er jo noget forfalden, for mine Forfædre har
været svært ødsle; men jeg er da en dygtig Landmand,
det si'er de alle sammen derovre, og fornuftig
og sparsommelig ... Vil De? Maa jeg anholde om
Deres Haand? ... Jeg skal være saa god imod Dem
hele mit Liv og mod Deres lille Datter ... De er
saa smuk ... Deres Øjne ... Og Deres Haar ...
Jeg har holdt af Dem lige fra første Gang jeg saa
Dem, og jeg ligger og tænker paa Dem hver Nat ...
Vil De være min Hustru? Jeg er ikke rig; men ...
men jeg er jo da Baron&nbsp;....</p>

<p>Det var den længste Tale, den arme Helmuth
havde holdt i sit Liv. Taarerne løb ham ned over
Kinderne, hans Læber skælvede, hele hans tunge
Legeme rystede som i Feber, og han knugede Damens
Hænder i sine og saa paa hende med møre, anraabende
Øjne som en Hund, der venter Prygl.</p>

<p>Fru Raskowitz havde bøjet Hovedet og vendt
Ansigtet bort. Nu hun skulde træffe en endelig Afgørelse,
tøvede hun, skønt hun stod foran det Maal,
hun i lange Tider havde arbejdet mod. Hun <em>maatte</em>
ud af disse pinlige Forhold herhjemme hos sin Moder,
hvor hun levede med hele sit første Ægteskabs Skandale
over sig, og hvor hun og Datteren kun spiste<a class="pagenum" name="Side_60" id="Side_60" title="[S. 60]"></a>
Naadsensbrød og maatte takke til for hver Bid, man
gav dem. Manden, som sad her ved Siden af hende
og græd af Kærlighed, var i hendes Øjne nærmest
en latterlig Figur. Men han bød hende Frihed for
alt det daglige Pineri og alle Ydmygelser. Han
syntes at være Skikkeligheden selv, et stort, dumt
Barn. Tyranni og Mandfolkevilkaarlighed behøvede
hun fra hans Side næppe at frygte for; han gav
hende sikkert nok alt det Albuerum, hun forlangte.
Og, som han selv i sin guddommelige Enfold sagde:
Saa var han jo da Baron!</p>

<p>Hun vendte smilende sit Ansigt om imod ham:</p>

<p>&mdash; Ja, hviskede hun og gengældte blidt hans
kraftige Haandtryk &mdash; Jeg vil være Deres Hustru.
Men De maa tage mig med mine Skrøbeligheder og
Mangler. Og husk, at jeg har lidt meget&nbsp;....</p>

<p>Den skikkelige Helmuth stirrede et Øjeblik paa
hende, som om han ikke forstod, hvad hun sagde.
Men da det omsider gik op for ham, at hun havde
indvilliget i at vorde hans, lagde der sig et saa lyksaligt
Udtryk over hans runde Ansigt, og skinnede
der en saadan Glæde frem i hans smaa, brune Øjne,
at den i dette Forhold ellers temmelig koldsindige
Dame uvilkaarlig lod sin Haand glide blødt ned over
hans Haar:</p>

<p>&mdash; De er saa god! hviskede hun. Og i sit
Hjerte forsøgte hun at love sig selv at gøre sit<a class="pagenum" name="Side_61" id="Side_61" title="[S. 61]"></a>
bedste til, at deres Samliv ikke maatte blive ham
for stor en Skuffelse.</p>

<p>Og den Nat, og mange Nætter derefter, kunde
vor Pamfilius næppe sove af Lykke. Inde i hans
arme Hjerne dikkede det uophørligt og regelmæssigt
som reguleret af en Pendul! Alvilda-Alvilda, Alvilda-Alvilda!
Og naar han om Dagen færdedes rundt
paa Gaderne, holdt han sig rank og løftede Hovedet
højt, at Menneskene omkring ham kunde se, at han
bar Sejrens Palmer paa sine Skuldre.</p>

<p>&mdash; &mdash;</p>

<p>Forlovelsen fandt Sted i København i Oktober,
og Brylluppet blev berammet til at skulle fejres
sammesteds i Juni Maaned næste Aar.</p>

<p>Fru Raskowitz og hendes Moder tog med Helmuth
hjem til Næsset for at bese de unges fremtidige
Bolig og træffe de fornødne Arrangementer.
Men der mødtes de jo med Enkebaronessen, som
ved sin Opførsel og sin Tale fik de to sensible Verdensdamer
til at gyse:</p>

<p>&mdash; <span lang="fr">Mon dieu</span>! sagde den gamle Grevinde til
Datteren, da de blev ene paa deres Værelse &mdash; Et
Monstrum, mit Barn, et Fugleskræmsel! Hvilket
Haar og hvilken Dragt! Da Baronen præsenterede,
var jeg <span lang="fr">parbleu</span> ved at miste min Contenance! Vi
maa for al Del forhindre, at hun indfinder sig til
Brylluppet. Hendes blotte Nærværelse vilde jo ridiculisere<a class="pagenum" name="Side_62" id="Side_62" title="[S. 62]"></a>
den ganske Ceremoni! Er det Haar eller ...
Tovværk, hun bærer paa Hovedet!</p>

<p>Og Enkebaronessen paa sin Side sagde til Stasia
ved Aftentoilettet:</p>

<p>&mdash; Naa, min Pige, der har Helmuth sandt for
Dyden faaet sig et Par ordentlige Tætkamme! Jeg
er bange for, at der ikke bliver meget tilbage af
ham, naar de først begynder at kæmme løs!</p>

<p>Og Helmuth selv gik med lange, urolige Skridt
op og ned inde i sit Kontor. Han havde jo straks
set paa Kvindernes kolde, mønstrende Øjne, at de
ikke <span lang="fr">justement</span> havde fattet nogen brændende Kærlighed
til hinanden. Grevinden havde siddet ved
Bordet saa stiv som en Afviserpæl, og Vilde, den
Stakkel, havde hverken vidst ud eller ind, naar Enkebaronessen
kom med sine frygtelige Udtalelser! Thi
han lagde hele Skylden paa Moderen; hun var da
ogsaa bleven saa forfærdelig «ordinær», syntes han.
Det havde han ganske vist aldrig før lagt Mærke til,
men <em>nu</em> ved Siden af disse to fine, velopdragne
Damer! Horribel! som Grevinden sagde. Og sikken
hun saa væltede sig ind paa disse to vildfremmede
Mennesker og spurgte, om hun kunde logere der,
naar hun kom over til Brylluppet! Det var frygteligt,
saadan at maatte skamme sig over sin Moder!
Over til Brylluppet? Ikke Tale om! Det vilde jo
da blive en voldsom Skandale for dem alle sammen!
... Naa, men det maatte hun ogsaa kunne indse,<a class="pagenum" name="Side_63" id="Side_63" title="[S. 63]"></a>
naar han fik talt rigtig ud med hende. Og saa var
der jo ogsaa endnu godt et halvt Aar til Begivenheden;
der kunde ske meget inden den Tid!</p>

<p>Med disse beroligende Tanker gik den unge
Baron ind i sit Soveværelse og klædte sig af og gik
i Seng. Og før han faldt i Søvn repeterede han
pligtskyldigst Præsens Infinitiv af Verbet <span lang="fr">aimer</span>. Thi
Vilde havde engang slaaet paa, at han virkelig maatte
se at lære noget Fransk. Og nu havde han købt
sig en Parleur og glædede sig til en skønne Dag at
overraske hende med sine Kundskaber: <span lang="fr">Bonjour,
madame v. Leunbach, comment vous portez-vous ce
matin</span>? mumlede han henrykt over sin Viden. Hvorpaa
han bredt smilende krøb ned under Dynen og
faldt i Søvn.</p>

<p>&mdash; &mdash;</p>

<p>Dog det var nu alligevel ikke lutter Fryd og
leende Glæde for Baron Helmuth, dette at være forlovet
med «Vilde». Der var saa Satans meget, han
skulde gøre, og endnu meget mere, han skulde undlade!
Naar han var paa Besøg i København, rettede
Fru Raskowitz og Grevinden ugenert paa ham og
belærte ham hver Time paa Dagen om dit og dat,
om Former og Ceremonier, hvis Tilstedeværelse han
hidtil havde levet i den lykkeligste Uvidenhed om.
Hele sit Liv havde han jo tilbragt indenfor Næssets
Grænser. I Skole havde han aldrig gaaet, da man
havde nøjet sig med en billig Huslærer; og i sin<a class="pagenum" name="Side_64" id="Side_64" title="[S. 64]"></a>
Fritid havde han stadig holdt til med Gaardens
Karle og Husmænd. Og da Faderen, gamle Baron
Hannibal, mærkede, at Drengen levende interesserede
sig for Godsets Drift, for Heste og Kreaturer, Pløjning
og Saaning, havde han lidt efter lidt ladet Forvalteren
og Forkarlen tage sig af ham og sætte ham
ind i Landbrugets praktiske Sider, saa at Fyren
allerede i sit 18&mdash;19 Aar var en hel dreven Landmand
og Studehandler. Men det er nu baade saa
som saa at være opklækket som Bonde, naar man
er født Baron. Ens Standsfæller rynker paa Næsen
af en og moquerer sig aabenlyst og i Smug og
trækker sig før eller senere tilbage fra et sligt Amfibie,
særlig da, naar der ikke findes meget og letrullende
Guld, der kan opforgylde Vedkommendes
selskabelige Mangler. Næssebaronens hidtidige Omgang
havde derfor fornemmeligst bestaaet af Egnens
Proprietærer og større borgerlige Jorddrotter, der
satte en Ære i at kunne berette paa Hotellet i Byen,
at de i Gaar havde spist til Middag paa Næsset; og
som smigrede for «Baronen» og i det mindste lod,
som om de lyttede til hans Udtalelser og Meninger
med en Slags religiøs Andagt. Og Helmuth havde
derfor stadig været vant til at betragte sig som en
lille Konge, hvem alle Egnens «Ufødte» saa op til
med Hatten i Haanden.</p>

<p>Derfor var det ham nu rent ud sagt til lidt Besvær
at være Genstand for sin Forlovedes og sin<a class="pagenum" name="Side_65" id="Side_65" title="[S. 65]"></a>
Svigermamas Korrigeringer og Irettesættelser. Men
han lagde Baand paa sig og fandt sig i dem med en
Bjørns Godmodighed. Dels fordi han var fuldstændig
elleskudt i sin fine Hjertenskær, i hendes Klæder
og hendes hvide Hud, og af den Grund søgte at
være hende tilpas paa alle Maader. Og dels fordi
han stille glædede sig til ved sit surterhvervede
Verdensmandsvæsen at kunne accentuere for «Bønderne»
derhjemme, at han, trods sit Maskepi med
dem, dog var en ægte Adelsmand, der havde forstaaet
at vinde sig en Brud af det reneste og fornemste
blaa Blod .... Og saa fik vel ogsaa denne Skolemestereren
en Ende, naar Alvilda først var bleven
hans Kone!</p>

<p>&mdash; &mdash; &mdash;</p>

<p>Og Vinteren gled fredeligt hen paa Næsset med
sit Arbejde inden Porte og Døre. Et Par Gange
tog Helmuth til København for at besøge sin Forlovede;
og hver Gang kom han mere dannet og
mere forelsket tilbage. Hans erotiske Fornemmelser
havde hidindtil saa godt som ligget i Dvale i hans
fede, lidt tunge Legeme. Ganske vist havde han
haft et Par løse Forbindelser med en Mejerske og en
buttet Husholdningselev. Men det var bare «Kødet»,
der momentvis var kommet i Brand ved et Høstgilde
eller en munter Julekalas. <em>Nu</em> derimod, lige over for
Fru Raskowitz' besnærende og mere raffinerede Yndigheder,
var Helmuths slumrende «aandelige» Længsler<a class="pagenum" name="Side_66" id="Side_66" title="[S. 66]"></a>
efter kvindelig Omgang og kvindelig Forstaaelse
bleven vakt! Han kunde sidde i sit Kontor om
Aftenen og ved Kaminilden drømme om, hvor herligt
det blev, naar hun nu flyttede herind paa Borgen,
og han kun behøvede at aabne Døren til «Salonen»,
som han allerede havde lært at kalde den, for at se
hende sidde der med sit Sytøj eller med en Bog og smile
til ham og vinke ad ham, at han skulde komme hen
og lægge sin Arm om hendes Liv og kysse hendes
Haar og hendes Mund. Og naar hans Tanker, hvad
jo ogsaa kunde hænde, undertiden syslede med en
intimere Udveksling af Kærtegn, kunde han gyse af
Fryd, skønt han næsten syntes, at det var Helligbrøde,
han begik. Han havde købt sig en Flaske
af hendes Parfume og stænket af den paa Sofaer og
Stole. Og han kunde da sidde med lukkede Øjne
og indsuge Duften og forestille sig, at hun lige nys
havde forladt ham.</p>

<p>&mdash; Hvad er det for en Stank! havde Enkebaronessen
sagt en Aften, hun kom fra sit Køkken
og sin Kælder &mdash; Jeg tror, Gud hjælpe mig, at du
har begyndt at smøre dig ind, min Dreng.</p>

<p>Helmuth var bleven rød og havde mumlet noget
uforstaaeligt mellem Tænderne. Et Par Gange havde
han paa forelskedes Vis forsøgt at tale med sin
Moder om Alvilda. Men hans Tale havde ikke vundet
Genklang. Og nu berørtes hans Forlovelse og tilstundende
Giftermaal kun ganske formelt imellem<a class="pagenum" name="Side_67" id="Side_67" title="[S. 67]"></a>
dem. Og han gik ene rundt med sine Tanker og
sine Længsler.</p>

<p>&mdash; &mdash;</p>

<p>Saa kom Foraaret, og Arbejderne med at gøre
Slottet i Stand til Husfruens Modtagelse begyndte.
Der blev malet og tapetseret og sat de nødvendigste
Ruder i; og Udstyret af Møbler og Linned kom i
store Mængder fra København. Den gamle Grevinde
vilde dog vise «de Folk derovre», at hun ikke
sparede paa Skillingen, naar det gjaldt Familiens
Reputation. Skønt det jo rigtignok var anden Gang,
at hun havde maattet rykke ud med Udstyr til
Alvilda!</p>

<p>&mdash; &mdash; &mdash;</p>

<p>Der herskede den Tradition blandt Leunbacherne
til Næsset, at den ny Ejer maatte købe Familiesølvtøjet
og det paa Slottet beroende Bohave af den afdøde
Ejers efterlevende Enke.</p>

<p>Det var en streng Dag, da Helmuth og hans
Moder gik rundt og vurderede Sagerne. Begge
havde de Handelsblod i sig, og begge satte de Priserne
saa nøje som muligt.</p>

<p>Der lyste ligefrem Had i deres Øjne, medens de
tingede og købslog.</p>

<p>&mdash; Du vil nok trække mig op, Mor? sagde Helmuth.</p>

<p>&mdash; Du vil nok snyde mig, min Dreng, sagde
Enkebaronessen.</p>

<p><a class="pagenum" name="Side_68" id="Side_68" title="[S. 68]"></a>
Og inde paa Kontoret sad de til langt ud paa
Natten over Listerne, forinden de kunde blive enige.</p>

<p>Men endelig blev det da fastslaaet, at den gamle
Frue skulde have 12,000 Kroner udbetalt med Renter
og Rentes Renter i fire Terminer&nbsp;.....</p>

<p>Og saa købte hun Huset i Jerslev og lod det
montere med de Møbler, hun havde holdt tilbage for
sin egen Mund. Og det var ikke de daarligste:</p>

<p>&mdash; Du kan faa Førstekøbsretten til dem efter
min Død, sagde hun &mdash; Men dem <em>vil</em> jeg ha'!</p>

<p>Og Helmuth maatte bøje sig&nbsp;....</p>

<p>Straks efter rejste han saa til København for at
holde Bryllup. Og Enkebaronessen, der maatte blive
ene tilbage paa Næsset og forberede Modtagelsen af
de nygifte, svor, at hun skulde huske sin Svigerdatter
denne Tort, selv om hun, den gamle, saa
blev hundrede Aar!</p>



<hr class="chapbreak" />
<div><a class="pagenum" name="Side_69" id="Side_69" title="[S. 69]"></a></div>

<p>Herskabet, Lærerinden og Karen sad ved Frokostbordet
inde i Spisesalen, hvor Niels gik og
vartede op&nbsp;....</p>

<p>Nu havde dog den lille Frøken Jansen været
over en Maaned paa Næsset; men Maaltiderne vedblev
ikke desto mindre stadig at være hende Døgnets
tungeste Stunder!</p>

<p>Hun sad og turde næppe spise af Frygt for at
støde an mod Formerne. Naar Hendes Naade korrigerede
Karen, følte Frøkenen Bebrejdelsen rettet
mod sig. Hun sad bleg og lille paa sin Stol med
Øjnene vogtende paa Baronessens Ansigt for om muligt
at opdage og afværge et optrækkende Uvejr&nbsp;....</p>

<p>Her lidt om samme Frøkens Fortid:</p>

<p>Hun var Datter af en Enke efter en underordnet
Embedsmand i Hobro. Straks efter Mandens Død
var Moderen flyttet til København med sine fire
Børn. Det var nemlig blevet sagt hende, at man
der havde nemmere Adgang til Legater og fri Skoleundervisning.</p>

<p>Datteren Elise var 15 Aar gammel og lige konfirmeret,<a class="pagenum" name="Side_70" id="Side_70" title="[S. 70]"></a>
da de ankom til Hovedstaden. Der var af
Faderens Familie lejet en lille Lejlighed til dem paa
femte Sal i et Hus paa Dosseringen. Og der sad
saa Enkehønen med sine Kyllinger og kiggede ud
over Søerne og længtes tilbage mod de gode, gamle
Tider ovre i den lille, hyggelige By i Jylland.</p>

<p>Elise maatte nærmest gøre Tjenestepigegerning.
Pensionen var jo kun ringe, og der var fuldt op at
gøre med at holde Huset i Orden og sysle og hæge
om de tre yngre Søskende.</p>

<p>Folk var nu for Resten gode og venlige mod
Fru Jansen. Hun fik Friplads i en anerkendt Skole
til Sønnen Robert, den ældste efter Elise; og Tvillingerne
fik hun for halv Betaling ind i en større
Pigeskole.</p>

<p>Men Elise trivedes ikke rigtig i Hovedstaden.
Hun blev bleg og mager; og Lægen sagde, at man
gjorde bedst i at se at faa hende paa Landet igen.</p>

<p>Saa læste man en Dag i en Avis, at en adelig
Familie søgte en ung Pige, der kunde gennemgaa
de almindelige Skolefag med en 10&mdash;11 Aars Pige,
samt være hende til Selskab og Opmuntring.</p>

<p>Fru Jansen kaldte Elise ind fra Køkkenet og
viste hende Avertissementet:</p>

<p>&mdash; Hvad mener du, lille Kanin, skal vi forsøge
at lægge Billet ind?</p>

<p>Elise blev af Moderen og sine Søskende altid kaldet<a class="pagenum" name="Side_71" id="Side_71" title="[S. 71]"></a>
Kaninen paa Grund af sit stille, sky Væsen og sine
smaa, frygtsomme Øjne.</p>

<p>&mdash; Nej, det tror jeg rigtignok ikke, jeg tør paatage
mig, Mor! ... Og hos saa fine Folk!</p>

<p>Og Kaninen gyste som af Kulde ved Tanken om
at skulle forlade Reden.</p>

<p>Men Billet blev der alligevel indlagt. Og mod
Forventning kom der Svar.</p>

<p>Fru Jansen skulde give Møde med sin Datter i
et Hotel garni i Hovedvagtsgade førstkommende Onsdag
mellem 12 og 1.</p>

<p>Elise rystede over hele Kroppen, da hun hørte
det. Og hun var paa Grædepunktet den ganske Vej
fra Nørrebro til Kongens Nytorv, da hun vandrede
af Sted med Moderen.</p>

<p>Men antaget til Pladsen blev hun med den stolte
Løn af 200 Kr. om Aaret og Vadsken frit.</p>

<p>Fru Jansen var glad bevæget og havde omfavnet
Kaninen paa Trappegangen, da de kom ud fra
Audientsen hos Baronesse v. Leunbach, og sagt, at
Elise kunde prise sig lykkelig! Og saa havde de
grædt lidt begge to og derpaa omhyggelig tørret hinandens
Øjne, førend de gik ud paa Gaden.</p>

<p>Og hjemme havde de smaa Søskende raabt Hurra
og var straks begyndt at kalde Elise for «Hendes
Højhed». Og om Aftenen fortabte man sig i Eventyrforestillinger
om Søsterens Fremtid.</p>

<p>&mdash; &mdash; &mdash;</p>

<p><a class="pagenum" name="Side_72" id="Side_72" title="[S. 72]"></a>
Og nu sad, som sagt, Kaninen ved Frokostbordet
i den store Spisesal paa Næsset sammen med sit
Herskab og sin Elev.</p>

<p>&mdash; Det er mit bedste Maaltid, lille Vilde! sagde
Baronen og toppede for tredje Gang en halv Snes
Kødboller i Karry op paa sin Tallerken &mdash; Skal De
ikke ha' en Bolle til, Frøken Jansen? Spis dog,
Menneske! De ser ud til at trænge til det!</p>

<p>&mdash; Tak, jeg skal ikke have mere! sagde Kaninen
og kastede et frygtsomt Blik hen mod Baronessen,
der sad og trommede med sine hvide Fingre paa
Dugen af Utaalmodighed over Gemalens Madlyst.</p>

<p>&mdash; Ja, hvor <em>er</em> dog Frøken Jansen mager! udbrød
Karen pludselig &mdash; Hendes Ben er meget
tyndere end mine!</p>

<p>&mdash; Hø, hø, hø! lo Baronen.</p>

<p>&mdash; Taler du nu igen uden at være spurgt! sagde
Baronessen.</p>

<p>&mdash; Ja men, Mama, det er da ogsaa saa kedeligt&nbsp;....</p>

<p>&mdash; Hyss!</p>

<p>Frøken Jansen var bleven rød helt op til Haaret
og saa sig forvildet omkring, som søgte hun et Kaninhul
at skjule sig i.</p>

<p>I det samme lød der op i Spisesalen en forvirret
Raaben og Skrigen nede fra Vestibulen i
Taarnet. Det var et Mandfolk og et Fruentimmer,
der skændtes.</p>

<p>&mdash; Hva' er det, Niels? spurgte Baronen og<a class="pagenum" name="Side_73" id="Side_73" title="[S. 73]"></a>
standsede i sin Gerning &mdash; Har jeg ikke sagt, at
Folkene skal holde sig fra Taarntrappen! Gaa ned
og se, hvad det er!</p>

<p>Niels gik.</p>

<p>&mdash; Gid Fanden havde alle Tjenestefolk! brummede
Baronen rød i Kammen.</p>

<p>&mdash; Du skulde lade Mejeriforpagteren overtage
Folkehusholdningen, saa slap vi for alle de Ærgrelser.</p>

<p>&mdash; Det tror jeg sgu ogsaa, jeg gør! ... Hva'
Fanden, jeg synes min Salighed, de kommer herop!</p>

<p>Baronen vilde rejse sig.</p>

<p>&mdash; Nej, bliv nu, Helmuth? bad Baronessen ængstelig
&mdash; Niels kommer nok og siger Besked.</p>

<p>Ude fra Galleriet hørte man samtidig Tjenerens
Stemme:</p>

<p>&mdash; Du ved, at Herskabet har forbudt jer at
komme denne Vej, Jakob!</p>

<p>&mdash; Jeg vil snakke med Husbond! lød en dyb
Stemme.</p>

<p>Saa gaa om paa Kontoret! Hans Højvelbaarenhed
har sagt&nbsp;....</p>

<p>Jeg vil snakke med Husbond! lød Stemmen
paastaaelig.</p>

<p>Baronen skød heftig Stolen tilbage.</p>

<p>&mdash; Madro <em>vil</em> jeg ha'! sagde han og gik hurtig
ud i Galleriet &mdash; Hva' Fanden er det for et Spektakel!
tordnede han løs.</p>

<p><a class="pagenum" name="Side_74" id="Side_74" title="[S. 74]"></a>
Tæt uden for Døren stod Niels Tjener og holdt
fast i Armen paa en stor, sortskægget Mand.</p>

<p>&mdash; Slip mig, Niels, eller jeg kvaser dig! truede
han.</p>

<p>&mdash; Nu kommer de op at slaas! sagde Karen og
klappede forventningsfuld i Hænderne.</p>

<p>Baronen gik tæt hen til Manden:</p>

<p>&mdash; Har jeg ikke forbudt jer at gaa op ad Taarntrappen?</p>

<p>&mdash; Jovel, Hr. Baron! sagde Jakob mindre kry.</p>

<p>&mdash; Saa gaa ned med dig!</p>

<p>&mdash; Jeg skal nok gaa, jeg skal nok gaa! gentog
Manden medgørlig &mdash; Men det er Jomfruen dernede,
som gi'r vos no'et pilraaddent Mælk til Grøden, og
det vil jeg dog spørge, om det er med Baronens
Vilje?</p>

<p>&mdash; Jeg vil ikke høre paa dit Sludder! Gaa din
Vej! sagde Helmuth. Aarerne i hans Pande svulmede,
og han løftede truende sin højre Haand.</p>

<p>&mdash; Vil du slaa? spurgte Manden pludselig trodsig.</p>

<p>&mdash; Aa Gud! sagde Kaninen inde i Spisestuen.</p>

<p>Baronessen skyndte sig ud i Galleriet:</p>

<p>&mdash; Helmuth! sagde hun bønligt og greb sin Mand
i Armen &mdash; &mdash; Hvad er det, De klager over, Jakob?
spurgte hun henvendt til Karlen.</p>

<p>Han traadte et Skridt tilbage og mumlede høfligt:</p>

<p>&mdash; Det er Jomfru Sørensen, der gi'r vos fordærvet
Mælk til vorres Grød, Hinnes Naade; og<a class="pagenum" name="Side_75" id="Side_75" title="[S. 75]"></a>
det vilde jeg da spørge, om det var med Herskabets
Mening?</p>

<p>&mdash; Jeg skal tale med Jomfruen! nikkede Baronessen
venligt &mdash; Naturligvis maa det være en Fejltagelse
af hende! .... Men gaa nu ned! og husk
saa, at naar De en anden Gang vil tale med min
Mand, maa De henvende Dem paa Kontoret!</p>

<p>Jakob trak sig hen mod Taarndøren:</p>

<p>&mdash; Ja, naar Hinnes Naade vil sige hinne ordentlig
Besked saa, for det er en Djævel!</p>

<p>&mdash; Jeg skal nok tale med hende!</p>

<p>&mdash; Ja, saa er det jo godt! nikkede Karlen og
listede af&nbsp;....</p>

<p>&mdash; Han skulde være smidt paa Hovedet ned ad
Trappen! mumlede Baronen, da han atter sad inde
ved Bordet og lagde sidste Haand paa sine Boller.</p>

<p>&mdash; Jeg tror nu, du behandler den Slags Folk
lidt forkert, Helmuth!</p>

<p>&mdash; Saa&mdash;aa? Er de Mennesker som vi andre
maaske?</p>

<p>&mdash; Nej; men netop derfor, min Ven!</p>



<hr class="chapbreak" />
<div><a class="pagenum" name="Side_76" id="Side_76" title="[S. 76]"></a></div>

<p>Stine Napoleon kom haltende fra sit lille Hus,
der laa i Udkanten af Næsgaardene. Hun havde
været hjemme i Middagsstunden for at lave Mad til
Mand og Børn. Nu skulde hun hen i Præstegaardshaven
igen, hvor hun gik og lugede og holdt Orden
i Gange og Bede.</p>

<p>Hun ømmede sig for hvert Skridt, hun tog.
Benet gjorde da ogsaa rent bandsat ondt i Dag!
Og da hun kom ind i Haven, satte hun sig paa en
Bænk for at hvile lidt, forinden hun tog fat paa
Arbejdet.</p>

<p>Men Smerterne blev værre og værre. Hun
stønnede et Par Gange og bandede dertil. Saa
rejste hun sig pludselig med en energisk Beslutning
og gik om i Gaarden og lige hen mod Døren til
Præstens Kontor.</p>

<p>Først ind i den lille, stenlagte Forstue, hvor hun
satte Træskoene fra sig, og saa bankede hun paa den
indre Kontordør.</p>

<p>Ingen svarede.</p>

<p><a class="pagenum" name="Side_77" id="Side_77" title="[S. 77]"></a>
Hun bankede igen, kraftigere. Og saa lød der
et søvnigt: Kom ind!</p>

<p>Da Stine aabnede Døren og humpede over
Tærskelen, rejste Pastoren sig fra Sofaen, hvor han
havde ligget og sovet til Middag:</p>

<p>&mdash; Er det dig, Stine?</p>

<p>&mdash; Jo, Hr. Pastor.</p>

<p>&mdash; Hvad godt?</p>

<p>Konen stod et Øjeblik uden at svare. Men saa
pludselig greb hun fat i sine Skørter og løftede dem
højt op over sine nøgne Ben.</p>

<p>Paa det højre, noget oppe over Knæet, lyste et
stort, rødt, gabende Saar frem.</p>

<p>&mdash; Kan jeg være tjent med dette her? spurgte
hun haardt.</p>

<p>Præsten kastede et sky Blik hen mod Døren til
Dagligstuen. Saa rejste han sig og gav sig til at
gaa hurtig op og ned ad Gulvet:</p>

<p>&mdash; Hvad siger Doktoren?</p>

<p>&mdash; Jeg skal jo bruge den grønne Salle, siger
han!</p>

<p>&mdash; Ja men saa brug den da!</p>

<p>&mdash; Jeg har ikke no'et aa købe for. Pengene
gaar til Føden og Klæderne. Og saa mente Jens, at
Pastoren ... En Æske koster paa nær en Krone!</p>

<p>Mascani tog sin Portemonnæ frem.</p>

<p>&mdash; Værsgod, sagde han og rakte hende nogle
Penge &mdash; Det er nok til to Æsker.</p>

<p><a class="pagenum" name="Side_78" id="Side_78" title="[S. 78]"></a>
&mdash; Mange Tak skal Præsten rigtig ha'! sagde
Stine lidt blidere &mdash; Jeg tænkte jo nok, at naar&nbsp;....</p>

<p>&mdash; Ja, ja, det er godt! Gaa saa!</p>

<p>Og Konen haltede lydig ud af Kontoret.</p>

<p>Præsten blev et Øjeblik staaende midt paa Gulvet
og stirrede hen mod Døren, som Stine havde trukket
stille til efter sig.</p>

<p>Saa gav han sig paa ny til at vandre op og ned
og op og ned. Han knyttede Hænderne, og Øjnene
havde han knebet sammen.</p>

<p>Men saa paa een Gang standsede han i sin Vandring
og huggede af al Kraft sin ene knyttede
Haand ind mod sit Ansigt. Han stønnede højt ved
Slaget og lod sig falde ned i Stolen foran Skrivebordet.</p>

<p>Lidt efter bankedes der paa Tapetdøren ind til
Dagligstuen. Han hørte det ikke. Albuerne havde
han støttet mod Bordet, og sit Ansigt holdt han
skjult i Hænderne.</p>

<p>Døren blev aabnet, og Fru Mascanis buttede
Skikkelse viste sig paa Tærskelen.</p>

<p>Da hun opdagede sin Mand henne ved Skrivebordet,
trak hun paa Skuldrene og smilede ondt:</p>

<p>&mdash; Adolf, Enkebaronessen kommer kørende oppe
ved Troldebakken! Jeg har paa Følelsen, at hun
kommer ind til os.</p>

<p>Præsten løftede Hovedet og saa aandsfraværende
hen mod sin Halvdel.</p>

<p><a class="pagenum" name="Side_79" id="Side_79" title="[S. 79]"></a>
&mdash; Har du nu igen spillet Shakespeare? spurgte
hun haanligt &mdash; Jeg begriber ikke, at du gider!</p>

<p>Pastoren rejste sig med Besvær. Han maatte
støtte sig til Bordet:</p>

<p>&mdash; Jeg holder det ikke ud! sagde han og rokkede
med Hovedet frem og tilbage &mdash; Jeg holder det ikke
ud, Johanne!</p>

<p>Saa rettede han sig pludselig, strakte Armene
frem mod sine Kone og raabte teatralsk:</p>

<p>&mdash; Du havde kunnet frelse mig, Johanne, om du
havde villet! du kan det endnu, om du blot vilde
række mig en forsonende Haand! Men du ifører
dig stedse et Klædebon af Kulde og Foragt!</p>

<p>Præstinden slog afværgende ud med Haanden.</p>

<p>&mdash; At du dog kan blive ved med den gamle
Historie, Adolf! sagde hun. Saa forandrede hun
pludselig Tone og fortsatte &mdash; Hvis Baronessen
kommer herind, haaber jeg, at du viser dig!</p>

<p>Og dermed trak hun sig tilbage og lukkede Døren.</p>

<p>I samme Øjeblik greb hendes Mand fra Skrivebordet
en tung Flintekile, der benyttedes som Brevpresser,
og slyngede den efter hende.</p>

<p>Den ramte Væggen over Dørkarmen, slog et Hul
i Tapetet og faldt buldrende ned paa Gulvet.</p>



<hr class="chapbreak" />
<div><a class="pagenum" name="Side_80" id="Side_80" title="[S. 80]"></a></div>

<p>Fru Pastorskens «Følelse» slog i Dag til: Enkebaronessens
Køretøj rullede et Kvarter senere op
gennem Præstegaarden og gjorde Holdt under de to
bredkronede Lindetræer foran Stentrappen til Hoveddøren:</p>

<p>&mdash; Er her nogen hjemme? raabte Hendes Naade,
saa det klang over Gaardspladsen&nbsp;.....</p>

<p>En gammel, vejrbidt Kalechevogn, hvis Overdække
var irret grønt og loddent af Sol og Væde,
og paa hvis Hjul og Sider der som Regel sad
Tommer af mange Dages Vejsprøjt. En høj, mager,
blakket Hest, hvid og brun (en Knapstrupper med
«Glasøjne»), og som hev lidt paa det venstre Bagben.</p>

<p>Saaledes præsenterede Enkebaronessens Køretøj
sig.</p>

<p>Vognen var jo oprindelig født og baaren til to
Heste. Men «Hendes gamle Naade», som Bønderne
nu efter Baron Helmuths Giftermaal kaldte hende,
havde ladet den kalfatre om til Enspænder. Desuden
havde hun ladet Kuskesædet borttage og sad saa selv
og styrede Rosinanten bag omme under Kalechen.<a class="pagenum" name="Side_81" id="Side_81" title="[S. 81]"></a>
Og var det Regnvejr, slog hun Vinduerne ned, lod
sig Tømmerne stikke ind gennem den midterste Rude,
der var til at aabne, lukkede den halvt til igen og
rullede af Sted.</p>

<p>Denne Befordring, «Pagtens Ark» havde man
døbt den (og Hesten, der var en Hoppe, kaldte
Baronessen «Rigmor») &mdash; denne Befordring blev
snart kendt og frygtet i mange Miles Omkreds!</p>

<p>Naar Husmødrene saa den tone frem i lang Afstand,
skyndte de sig at laase inde i Spisekammeret
Husets smaa Delikatesser: Hummer i Daaser, Sardiner,
Ansjoser, Syltetøj, friskbagte Kager o. s. v.,
thi den gamle Dame bemægtigede sig <span lang="de">ohne weiter</span> den
Slags Ubetydeligheder og lod Stasia, som altid fulgte
hende paa hendes Strejftog, bringe dem ned i Vognen,
hvor de blev forvaret i en Bunke dertil anskaffet
Hø, som var anbragt under det nedlagte
Kuskesædes Forlæder.</p>

<p>&mdash; I har saamænd ædt saa megen god Mad paa
Næsset, medens jeg regerede, sagde den gamle til de
forfærdede Husfruer &mdash; saa I kan vel nok unde mig
den Snavs Hummer.</p>

<p>Til at begynde med gik denne Trafik udmærket.
Man morede sig indbyrdes over Baronessens Frimodighed.
Men da hun saa pludselig fandt paa at
foretage sine Ekskursioner særlig om Lørdagene for
at sætte sig i Besiddelse af Familiernes Søndagsbidskener:
Kyllingerne, Lamme-, Kalve- og Oksestegene,<a class="pagenum" name="Side_82" id="Side_82" title="[S. 82]"></a>
ja selv Rødgrøden og Suppen, som hun beordrede
hældt over i medbragte Krukker, ... saa
begyndte man dog at finde Situationen alvorlig og
skyndte sig at sætte bag Laas og Slaa, hvad der
muligen kunde friste Hendes Naades Øjne.</p>

<p>Dog, den gamle Dame, der var lige saa klog
som et Menneske, havde, da denne stygge Manøvre
gik op for hende, givet den døvstumme skriftlig
Ordre til at liste sig rundt paa Oplagspladserne i
Køkken og Kælder for at udspejde, om der muligvis
skulde forefindes noget attraaværdigt for saa siden i
Smug at meddele sit Herskab det. Og Stasia udrettede
sin Kommission saa vel, at man kun meget
sjældent rullede hjem til Enkesædet i Jerslev uden
at have en eller anden Fetalje gemt i Høet under
Forsædet.</p>

<p>&mdash; &mdash;</p>

<p>&mdash; Er her ingen hjemme! raabte Hendes gamle
Naade for anden Gang, saa at Stasia, der havde
siddet lille og sammenkrøben ved hendes Side og
blundet, forvildet slog Øjnene op.</p>

<p>Præstens Kusk, Søren, kom galoperende ovre
fra Stalden paa klaprende Træsko.</p>

<p>&mdash; Forstyrrer jeg ham kanske i Middagssiestaen?
spurgte Baronessen skarpt.</p>

<p>&mdash; Hva'? sagde Søren.</p>

<p>&mdash; Sover han?</p>

<p>&mdash; Næi&nbsp;....</p>

<p><a class="pagenum" name="Side_83" id="Side_83" title="[S. 83]"></a>
&mdash; Er Herskabet hjemme?</p>

<p>&mdash; Jo&mdash;o, det tror jeg da.</p>

<p>&mdash; Da lader det dog næsten ikke til det!</p>

<p>Den gamle Frues Raadsherrehoved dirrede.</p>

<p>Oven paa Krøllerne havde hun en omfangsrig,
sort Straahat med mange Baand og Plumager.</p>

<p>&mdash; Hvor er da de Mennesker henne!</p>

<p>Hun blev altid greben af stor Vrede, naar der
ikke øjeblikkelig mødte nogen frem for at tage imod
hende.</p>

<p>Men nu blev Døren til Forstuen hurtig aabnet,
og Pastorinden og Clara viste sig under Slyngroserne.</p>

<p>&mdash; Velkommen, velkommen, Deres Naade! sagde
de med smilende og glad overraskede Ansigter.</p>

<p>&mdash; Naa, endelig har man da den Ære! sagde
Baronessen.</p>

<p>&mdash; Ja undskyld, kære Baronesse, men Clara og
jeg var nede i Haven!</p>

<p>Hendes Naade kastede Linerne til Søren og steg
ud af Vognen, efterfulgt af den døvstumme, der vistnok
med Overlæg traadte i sin Frues Kjole, saa den
skreg i Syningen. Stasia havde en af sine onde
Dage, det saa man paa hendes skulende Blik.</p>

<p>&mdash; Klods! skældte den gamle &mdash; <em>se</em> kan hun da!</p>

<p>&mdash; Skal der spændes fra? spurgte Søren.</p>

<p>&mdash; Ja, hvis man faar en Kop Kaffe.</p>

<p>&mdash; Naturligvis! smilede Pastorinden.</p>

<p><a class="pagenum" name="Side_84" id="Side_84" title="[S. 84]"></a>
&mdash; Ja, spænd saa fra. Men husk at give Rigmor
en Spand Vand, inden du fodrer hende ...
Stasia, gaa ned i Køkkenet!</p>

<p>Den døvstumme listede af Sted.</p>

<p>Og Præstinden og Datteren vekslede et Blik.
De kom netop nede fra Køkken og Spisekammer,
hvor de under Forudfølelsen af Arkens Visit havde
forvaret nogle Kagekasser og tre Pund nykernet
Smør bag de skærmende Skabslaager&nbsp;...</p>

<p>&mdash; Vil Baronessen ikke tage Plads?</p>

<p>&mdash; Nej, jeg vil saamænd ikke, min Gode! sagde
den gamle Dame og gav sig til at skride op og ned
ad Gulvet inde i Havestuen &mdash; Jeg har siddet krum
i Kalechen i over fire Timer! Stasia kan sagtens,
hun har ingen Ben! ... Vi har været oppe paa
Næsset, vedblev hun, medens hun stadig vandrede af
Sted &mdash; men der var ingen hjemme uden Karen og
den lille Jansen. Min Svigerdatter sværmer for Naturen,
siden denne Fætterfyr er kommen paa Besøg!
Og Helmuth, det Skrog! han passer sine Køer! Har
I for nylig set noget til dem hernede hos Jer? ...
Ikke Køerne, men de andre?</p>

<p>&mdash; Ja, Herskabet var i Kirke i Søndags.</p>

<p>&mdash; Hum! Ja, min Svigerdatter skal jo være
Grundtvigianer ... saadan før Middag! ... Var min
Søn med?</p>

<p>&mdash; Ja.</p>

<p>&mdash; Han sov vel? ... Skal vi gaa lidt ud i<a class="pagenum" name="Side_85" id="Side_85" title="[S. 85]"></a>
Haven, Fru Mascani? Her er saa kvalmt! Sikke
ogsaa en Masse Grøntsager, I har pyntet op med
herinde! ... Clara kan jo lave Kaffen, mens vi er
ude ... Og lukke et Par Vinduer op, saa her kan
blive luftet ud.</p>

<p>&mdash; Vil Baronessen maaske hellere have Kaffen
serveret nede i Lysthuset?</p>

<p>&mdash; Nej, ellers Tak, min Bedste! der falder saa
mange Dyr ned! Og naar her nu bliver godt luftet!</p>

<p>Frøken Clara saa lidt misfornøjet ud, da hun
forlod Stuen. Det morede hende nemlig svært at
høre Hendes Naade tale.</p>

<p>&mdash; Husk, jeg bruger <em>raa</em> Fløde! raabte Baronessen
efter hende &mdash; Og lille Kop, men stærk!&nbsp;.....</p>

<p>Nede i Haven laa Stine Napoleon og lugede i et
Urtebed.</p>

<p>Da den gamle Frue i Afstand fik Øje paa hende,
standsede hun op og nikkede bifaldende.</p>

<p>&mdash; Meget rigtigt af Dem, min Gode! sagde hun
til Pastorinden &mdash; meget fornuftigt!</p>

<p>Fru Johannes blegfede Ansigt blev ganske purpurrødt,
og Vejret gik fra hende:</p>

<p>&mdash; Hvad mener ... Deres Naade? stammede hun.</p>

<p>Baronessen saa fra Øjenkrogene ned paa hende:</p>

<p>&mdash; Naa, saaledes! Jeg mener naturligvis ingenting,
min Bedste, naar De ikke ønsker det! Jeg
beundrer bare dette lille Træk, der røber en Overlegenhed,
som jeg oprigtig talt ikke havde tiltroet<a class="pagenum" name="Side_86" id="Side_86" title="[S. 86]"></a>
Dem! ... I salig Hannibals Tid holdt jeg ogsaa altid
de Smaakoner i Haven og Rullestuen, som Rygtet
satte ham i Forbindelse med. Man bør slaa Folk
paa Munden.</p>

<p>Præstinden gik ganske og aldeles fra Koncepterne:</p>

<p>&mdash; Jeg forstaar ikke, hvor De vil hen ... jeg
forstaar ikke ... Det er min Mand, der ... Det
er efter min Mands Ordre&nbsp;...</p>

<p>&mdash; Saa meget desto bedre! nikkede Naaden &mdash;
naar man oven i Købet er enige!</p>

<p>Parret spadserede nu i Tavshed rundt om den
store Plæne med Flagstangen og Blomsterrabatterne
og bøjede ind i Nøddegangen. Baronessen havde
stukket sin Arm ind under Pastorindens, som om
hun frygtede for, at hun vilde løbe sin Vej.</p>

<p>Set med et uhildet Blik mindede dette Par om
en Kæmpekondor, der slæbte af med en Liggeand.</p>

<p>&mdash; Sig mig engang, begyndte den gamle Frue
paa ny &mdash; hvad mener man egentlig paa Egnen om
Helmuths Ægteskab?</p>

<p>&mdash; De gør Indtryk af at være meget lykkelige
ved hinanden! sagde Pastorinden undvigende.</p>

<p>&mdash; Aar, Visvas! «lykkelig» mig op og «lykkelig»
mig ned! <em>Hun</em> bryder sig ikke en Døjt om
ham!</p>

<p>&mdash; Men kære Baronesse&nbsp;...</p>

<p>&mdash; <em>Ikke en Døjt</em>, min Bedste! <em>Hun vilde</em>
giftes igen, det er Forklaringen! Og han har ikke<a class="pagenum" name="Side_87" id="Side_87" title="[S. 87]"></a>
kunnet modstaa hendes fine Parfymer! Helmuth er
en god Dreng, er han; men Krudtet har han ikke
opfundet!</p>

<p>&mdash; Lever hendes første Mand endnu?</p>

<p>&mdash; Ja i bedste Velgaaende, gør han!</p>

<p>&mdash; Det vidste jeg ikke! sagde Pastorinden glad
ved at faa sine Kundskaber berigede &mdash; Hvad er
han?</p>

<p>&mdash; Ja, sig De mig det! En Lykkeridder, en
Eventyrer! Han vilde jo sælge hende til en Ærkehertug
dernede i Ungarn, da hendes Medgift var
opspist, siger man. Og herhjemme fra København
blev saa Skilsmissen ordnet gennem Udenrigsministeren,
som er hendes Halvonkel. Det kostede nok
en rund Sum Penge. Tyve Tusind, siger man!</p>

<p>&mdash; <em>Gud</em>bevares!</p>

<p>&mdash; Ja, det maa De nok sige! Familien satte sig
jo i sin Tid med Hænder og Fødder imod, at hun
giftede denne Raskowitz, eller hvad det var, han
hed, Utysket. Men hun <em>vilde</em> ha' ham. Der var
nok Pandiculum i Mo'ren, som salig Hannibal sagde!
Hun løb nok til Paris med ham! Han skal jo ha'
været saa overmaade smuk: mørk, sydlandsk med
sorte Øjne og Hud som en Indianer! ... Ja, De
kender jo Racen! Og saa blev de gift og var i
Himmerige et halvt Aars Tid; for naturligvis maa
saadanne halvvilde Mennesker være betagende i deres<a class="pagenum" name="Side_88" id="Side_88" title="[S. 88]"></a>
Kærlighed &mdash; &mdash; Aa, vær saa god at slaa til den Brems
der, min Gode! Jeg hader Bremser! Men Gud bevare
alligevel et Pigebarn for at komme i deres
Klør! Vi ser jo, hvorledes det ender! Og vore egne
danske Mandfolk kan jo være gode nok til Tider! ...
Naa, men for at komme tilbage til Helmuth! Bilder
De Dem maaske ind, min Bedste, at han kan tilfredsstille
et Fruentimmer, der er saadan vant? Jeg
tror det ikke!</p>

<p>&mdash; Deres Naade ser meget skeptisk paa det unge
Par&nbsp;...</p>

<p>&mdash; Ja, det ved Gud, jeg gør! De skal se, det
ender med en Polenæse! Hun har jo allerede tilkaldt
Forstærkning.</p>

<p>&mdash; Deres Søn er dog altid saa glad, naar han er
sammen med sin Hustru; og forelsket!</p>

<p>&mdash; Ja, <em>ham</em> er der saamænd heller ikke noget i
Vejen med! Han holder kun een Kone ad Gangen
ligesom Bjørnene. Han <em>gider</em> ikke være over
flere! ... Jeg er vis paa, at han kun har noget at
gøre med hende Lørdag Aften, for saa kan han sove
rigtig grundig ud om Søndagen!</p>

<p>&mdash; Men kære Baronesse! ... sagde Pastorinden
forfærdet.</p>

<p>Men den gamle Naade kørte paa:</p>

<p>&mdash; Han er for fed! Han spiser for meget! Han
faar saamænd ingen Børn uden pr. Fuldmægtig!</p>

<p><a class="pagenum" name="Side_89" id="Side_89" title="[S. 89]"></a>
Fru Mascani standsede og pegede op mod Huset,
hvor hendes Datter netop viste sig i Døren.</p>

<p>&mdash; Jeg beder Deres Naade, der er Clara! sagde
hun bekymret. Og med en lidt vel høj Stemme
fortsatte hun: Er Baronessen stadig tilfreds med Stasia
som Kokkepige?</p>

<p>Kondoren bøjede Hovedet og saa glubsk ned paa
Liggeanden.</p>

<p>&mdash; Aa jo, raabte hun himmelhøjt, idet hun søgte
at efterligne Fru Johannes Stemme &mdash; aa jo, min
Bedste ... naar jeg selv laver Maden!&nbsp;....</p>

<p>Man gik ind i Havestuen for at drikke Kaffe.</p>

<p>&mdash; Lader Gemalen sig ikke se i Dag? spurgte
Baronessen, da Kaffen var skænket.</p>

<p>&mdash; Jo, nikkede Pastorinden &mdash; jo, han gør
vist! ... Aa, lille Clara, gaa ind og hent din
Fader!</p>

<p>Datteren gik ind i Studereværelset, og Fru Mascani
sad lidt nervøs og afventede Resultatet af Sendelsen.
Hun baade frygtede og ønskede Mandens
Komme. Hun vidste jo ikke, i hvad Lune han
var; om hans Raseri havde fortaget sig (hun havde
hørt Larmen af Stenkilen mod Døren) &mdash; eller om
man maaske kunde vente et nyt hysterisk Anfald her
midt for Baronessens Øjne.</p>

<p>Det var Pastorindens Orm at skjule sin ægteskabelige
Misere, skønt Gud og Hvermand vidste Besked
om den.</p>

<p><a class="pagenum" name="Side_90" id="Side_90" title="[S. 90]"></a>
&mdash; Naa? sagde Hendes gamle Naade og rynkede
Brynene, da Clara kom ene tilbage.</p>

<p>&mdash; Far kommer straks, han skulde bare gøre lidt
Toilette!</p>

<p>&mdash; Mascani er altid Kavaller! smilte Hustruen
sygt og gav sig til at sysle med Kaffetøjet for at
skjule sin Nervøsitet &mdash; En lille Kage, Deres
Naade?</p>

<p>&mdash; Tak, maaske den lyse der! Den ser mindre
brændt ud!</p>

<p>Hendes Naade var i Krigshumør.</p>

<p>Men saa kom Pastoren.</p>

<p>Smilende kom han, toende tilsyneladende vel
til Mode sine soignerede Hænder i hinanden. Det
stærkt graasprængte, krøllede Haar var strøget op
fra den høje Pande, og de brune Øjne lo under de
sorte Bryn.</p>

<p>Han var endnu en meget smuk Mand; og Baronessen
betragtede ham med Velbehag:</p>

<p>&mdash; Naa, Pastor Macaroni, sagde hun spøgefuldt
og rakte ham sin store, røde, ringbesatte Haand &mdash; endelig
ser man Dem da!</p>

<p>&mdash; Alle have vi syndet! og os fattes Ære for
Gud! sagde han.</p>

<p>Nu vidste, Fru Johanne, hvor hun havde sin
Mand. Aldrig var nemlig hans Humør værre og
mere ladet med Elektricitet, end naar han i sin<a class="pagenum" name="Side_91" id="Side_91" title="[S. 91]"></a>
Kones Nærværelse blasfemisk citerede Skriftsteder og
brugte Vendinger af den hellige Skrift. Han vidste
nemlig, at det gjorde hende ondt.</p>

<p>Baronessen lo.</p>

<p>&mdash; Indrømmelse er Tilgivelse! sagde hun &mdash;
Annammer herpaa Syndernes Forladelse!</p>

<p>Og hun rakte paa ny Haanden ud mod Pastoren,
der atter greb den og denne Gang kyssede den, idet
han samtidig sendte sin Kone et Blik, der ligefrem
tindrede af Skadefryd.</p>

<p>Fru Mascanis Stemme skælvede, da hun begyndte:</p>

<p>&mdash; Jeg synes Adolf, at&nbsp;....</p>

<p>&mdash; Hvilket, min Engel? afbrød Præsten hende
blidt &mdash; At jeg skulde drikke en Kop Kaffe? Ja,
Tak, men der er jo ingen, der har budt mig nogen!</p>

<p>&mdash; Nu skal jeg hente en Kop, Far! skyndte
Clara sig at sige.</p>

<p>Hun kendte Atmosfæren i Hjemmet og vilde afværge
en Udladning.</p>

<p>For Resten holdt hun mest af sin Fader, hvem
hun lignede baade af Ydre og Indre. Og hun havde
ofte trøstet ham og talt ham til Rette, naar han havde
et af sine Fortvivlelsens Anfald.</p>

<p>Baronessen saa interesseret nysgerrig fra den
ene til den anden af disse to lykkelige Ægtefolk.
Havde hun været en Mand, havde hun sikkert følt<a class="pagenum" name="Side_92" id="Side_92" title="[S. 92]"></a>
sig ilde til Mode ved Situationen. Men nu var
hun en Kvinde og befandt sig som Følge deraf lig
Aal i Mose.</p>

<p>Pastoren fik serveret sin Kaffe.</p>

<p>&mdash; Hvis Deres Naade ikke har noget imod det,
vilde jeg gerne tænde mig en Pibe? spurgte han.</p>

<p>&mdash; Ja værsgod! sagde Baronessen &mdash; Jeg er
for længst tilrøget!</p>

<p>Mascani gik ind i sit Studereværelse og kom
lidt efter tilbage dampende af en mægtig Pibe.</p>

<p>&mdash; Det smager saa herligt til Eftermiddagskaffen!
sagde han og sendte demonstrativt en kraftig Røgsky
hen mod sin Kone.</p>

<p>Han hørte til den Slags Ægtemænd, der bliver
særlig modige i fremmedes Nærværelse.</p>

<p>Clara lagde blødt Haanden paa hans Skulder.
Han anede, hvad det betød: Hun bad ham tage
lidt Hensyn til Moderen. Men Pastoren vilde ikke
forstaa hende.</p>

<p>&mdash; Vil du have en Cigaret, min Tøs? spurgte
han og trak en Pakke op af Lommen &mdash; Værsgod!</p>

<p>&mdash; Nej Tak, sagde Clara &mdash; Moder kan ikke
lide det.</p>

<p>Hun plejede ellers ikke at tage videre Hensyn
til Moderen; men nu i Øjeblikket havde hun Medlidenhed
med hende, fordi der var en fremmed til
Stede.</p>

<p><a class="pagenum" name="Side_93" id="Side_93" title="[S. 93]"></a>
&mdash; Vil Baronessen ryge?</p>

<p>&mdash; Ja Tak! hvorfor ikke? lo Hendes Naade.</p>

<p>&mdash; Og du, min Engel? spurgte Mascani pludselig
og holdt Cigaretpakken lige hen foran Ansigtet paa
Fru Johanne.</p>

<p>&mdash; Far dog! sagde Clara uvilkaarlig.</p>

<p>&mdash; Din Far er saa spøgefuld i Dag! sagde
Fruen. Hun rystede over hele Kroppen og var ved
at græde.</p>

<p>Saa fik Baronessen Øje paa en rød Plet paa
Pastorens venstre Kind. Det var Mærket af det
Slag, han for en Timestid siden med knyttet Haand
selv havde givet sig.</p>

<p>&mdash; Hvad fejler Deres Kind, kære Pastor?
spurgte hun &mdash; Har De været oppe at slaas med
Djævelen?</p>

<p>Mascani sendte hende et overrasket Blik. Men
derpaa svarede han smilende:</p>

<p>&mdash; Tværtimod Deres Naade, tværtimod! Det
er et Elskovsbid! Den kære Johanne (her lagde
han ømt en Arm om sin Kones Hals) ...
den kære Johanne er jo, trods sin Alder og sin,
hæ! ... Slankhed, undertiden lidt voldsom i sine
Affekter!</p>

<p>Baronessen slog en Latter op, saa det rungede
gennem Stuen.</p>

<p>Ogsaa Pastoren lo.</p>

<p><a class="pagenum" name="Side_94" id="Side_94" title="[S. 94]"></a>
Men Fru Mascani skubbede med et Stød sin
Stol tilbage og forlod hurtig Stuen&nbsp;.....</p>

<p>&mdash; &mdash; &mdash;</p>

<p><span lang="de">Ach, mein Gott, mein Gott</span>! Der findes ikke
i den samlede Zoologi og Botanik to Væsener,
der kan lege med hinanden saa yndeligt for Herren,
som et Menneske kan lege med et Menneske!</p>



<hr class="chapbreak" />
<div><a class="pagenum" name="Side_95" id="Side_95" title="[S. 95]"></a></div>

<div class="letter">
<p class="right">Næsset, Juli 18...</p>

<p class="left2">Kære lille Moder!</p>

<p>Der er da vel ingen syge derhjemme, siden jeg
ikke faar Brev? Du maa endelig skrive snart, for
naar der bare gaar et Par Dage over den Dag, jeg
havde ventet Brev, saa synes jeg straks, at alting
bliver saa sørgeligt. Jeg skal nok være fornuftig,
som Du skrev til mig sidst; men naar man sidder
saa langt borte fra alle dem, man holder af, og
som holder af en igen, saa er det jo ikke saa nemt
somme Tider.</p>

<p>Jeg har da ikke turdet bede Hendes Naade om
at give mig et andet Værelse. Du skrev, at jeg
skulde vælge en passende Lejlighed til at bede hende
herom, men jeg synes aldrig, den kommer. Hun er
sød og rar nok imod mig, men jeg kan alligevel ikke
faa mig til at sige det, for hun er saa streng og
fornem i hele sin Optræden over for mig, at jeg tror,
at hun bare betragter mig som et Slags finere Tyende;
hvad jeg jo ogsaa kun er. Nu maa Du ikke blive<a class="pagenum" name="Side_96" id="Side_96" title="[S. 96]"></a>
bedrøvet, lille Moder, for jeg vænner mig jo nok
til det hele her. Man kan jo heller ikke bestandig
ligge i sin Moders Dragkisteskuffe, som Du selv
skriver, men har godt af at komme lidt ud i Verden.</p>

<p>Hernede i Skolen gaar det rigtig godt, Børnene
er flinke og artige. Den lille Karen er en sød, lille
en, og vi holder meget af hinanden. Men Du vilde
vist rigtig le af os, thi somme Tider er det næsten,
som om det var Karen, der var Lærerinden, og mig,
der var Eleven. Hun tager sig mange Gange saa
morsomt voksent af mig; men hun er jo ogsaa mere
vant til at omgaas disse fine, adelige Mennesker end
jeg. Du skrev, at Du synes, at jeg skulde sige til
Hendes Naade, at jeg mente, at det var forkert,
saaledes som hun undertiden behandler Karen; men
det er slet ikke saa nemt for mig; dog har jeg bestemt
en Gang, naar vi er ene, at føre Samtalen
hen derpaa. Som nu i Gaar, da Karen igen havde
kastet et nyt Kammerdugslommetørklæde bort, saa
syede Baronessen et Haandklæde fast paa Ryggen af
hende, og det maatte hun saa gaa rundt med hele
Dagen til Straf. Og Hendes Naade havde oven i
Købet sagt, at alle skulde gøre Nar af hende, baade
Baronen og Tjeneren og Pigerne; og til sidst gemte
hun sig, den lille Stakkel, nede hos mig paa mit
Værelse og sad og græd og var ganske rasende og
vild somme Tider og sagde, at hun hadede sin Mama
og vilde ønske, at Hejmdal engang vilde løbe løbsk<a class="pagenum" name="Side_97" id="Side_97" title="[S. 97]"></a>
med hende, saa at Vognen kunde vælte, og hun
kunde slaa sig ihjel. Jeg forsøgte jo at trøste hende
og viste hende Billederne i min store Naturhistorie
og fortalte om dem, hvad hun jo ellers holder saa
meget af; men det nyttede ikke. Og til sidst græd
vi begge to; det var jo nydeligt, kan Du tro, men
jeg <em>kunde</em> ikke lade være, jeg blev saa ked af det
alt sammen og næsten helt bange for at være her; og
jeg syntes, at jeg slet ikke var min Plads voksen,
og at vi vist havde gjort fejl i at modtage den, og
at det vilde ende med en forfærdelig Ulykke. Men
saa kom lidt efter Kammerjomfru Petersen, som Karen
kalder hende, og hentede os op til Hendes Naade, der
sprættede Haandklædet af og spurgte, om vi vilde
gaa en Tur med hende ud i Skoven. Og saa var
hun saa god og rar; og vi sad nede paa den høje
Skrænt ved Fjorden og spiste kandiserede Frugter,
og hun kælede hele Tiden for Karen og kaldte hende
sin eneste, bedste lille Baby. Og mig klappede hun
ogsaa paa Kinden og sagde, at hun var meget glad
ved at have mig i Huset. Jeg fik naturligvis Taarer
i Øjnene og ønskede, at hun altid vilde være saadan,
for saa vilde jeg gerne være her.</p>

<p>Jeg har da været paa Besøg med Karen nede i
Præstegaarden et Par Gange, siden jeg sidst skrev.
Det er rigtig rare Mennesker, især Pastoren; og hvor
er han dog en smuk gammel Mand! Og saa er han
saa venlig, han klapper mig altid paa Kinderne og<a class="pagenum" name="Side_98" id="Side_98" title="[S. 98]"></a>
stryger mig over Haaret, ligesom Fader gjorde. Men
Jomfru Petersen siger, at han lever ikke lykkeligt
sammen med sin Kone, og det synes jeg nu er Synd
for ham. Fruen ser ogsaa altid saa streng ud, naar
Pastoren er i Stuen; men naar man er ene med
hende, er hun meget god og rar.</p>

<p>Uh, nu begynder Rotterne igen at gøre Spektakel
oppe paa Loftet; og her er jo saa lavt, at det lyder,
som om de løb omkring herinde i Værelset. Bare
jeg kunde ligge hjemme hos Jer om Natten, og saa
gaa her over paa Skolen hver Morgen! <em>Og saa
være hjemme hele Søndagen!</em> Her er saa
uhyggelig hernede om Aftenen, naar alle de andre
er gaaet i Seng. Forleden Aften blev jeg saa forskrækket,
at jeg blev ganske stiv, thi pludselig var
der en, som bankede haardt tre Gange paa mit
Vindue; det var bare en Gren af Busken, som staar
lige her udenfor, men det vidste jeg jo ikke straks.
Og her kommer saa mange Edderkopper ind fra
Haven; de løber hen under Loftet og falder somme
Tider lige ned i Ansigtet paa mig og paa Halsen,
og de vil nu absolut spinde deres Net inde i Alkoven
i Hjørnet lige over Sengen; Enkebaronessen
siger, at det betyder Lykke; men jeg ser da efter
hver Aften med et Lys og river dem ned, hvis der
er nogen. Paa en Maade er det jo godt, at Niels
Tjener har sit Værelse lige her ved Siden af mit, og
somme Tider er jeg jo ogsaa rigtig glad ved det;<a class="pagenum" name="Side_99" id="Side_99" title="[S. 99]"></a>
men han snorker saa frygteligt, at jeg næsten ikke
kan falde i Søvn. Og forleden Nat var det, ligesom
jeg hørte nogen græde og klage sig inde hos
ham; jeg blev saa angest, at jeg satte mig over Ende
i Sengen og lyttede, om han var syg; men saa hørte
jeg bare hans Seng knage, den staar lige op ad min
paa den anden Side af Væggen; og han har vel
drømt.</p>

<p>Jeg <em>kan</em> nu heller ikke forstaa, lille Moder,
hvorfor jeg skal ligge hernede saa langt borte fra
alle de andre! Jeg vilde meget hellere have Værelse
sammen med Karen oppe ved Siden af Hendes Naades
Toiletværelse; men der ligger jo Kammerjomfruen for
at være i Nærheden, naar der er Brug for hende.</p>

<p>Aa lille, gode, rare Moder, nu maa Du ikke
blive bedrøvet, men jeg synes somme Tider om
Natten, at det er saa sørgeligt, at jeg havde det saa
godt hjemme hos Dig, for havde Du bare været haard
og streng imod mig, saa havde jeg jo meget lettere
kunnet finde mig i at komme ud iblandt fremmede
Mennesker, der slet ikke bryder sig om mig! Men
nu maa Du ikke blive ked af, hvad jeg har skrevet;
Du har jo selv sagt, at jeg skal klage mine Sorger
for Dig, naar der var noget i Vejen; og jeg synes
allerede, at det har lettet lidt paa mit Humør, og at
jeg ser Dit lille, milde Ansigt smile og nikke opmuntrende
til mig.</p>

<p>Sov nu vel, lille Moder, og kys Robert og<a class="pagenum" name="Side_100" id="Side_100" title="[S. 100]"></a>
Tvillingerne mange Gange fra mig. Klokken er eet
Kvarter over elleve, og jeg er søvnig.</p>

<p class="sig"><span class="right2">10,000 Kys fra din trofaste</span><br />
Kanin.</p>

<p>Det er sandt, jeg har glemt at fortælle Dig, at
vi for Tiden har Besøg af en Grev v. Scheele, en
Fætter til Hendes Naade; han er meget smuk!</p>

<p>Tror Du ikke nok, at Du sammen med mit
broderede Skørt kan sende mig mine to smaa, blaa
Vaser, som jeg laante Tvillingerne, da jeg rejste?
De vil pynte saa pænt herinde med Blomster i.</p>

<p><em>Og skriv saa snart, hører Du, og rigtig
langt!</em></p>
</div>



<hr class="chapbreak" />
<div><a class="pagenum" name="Side_101" id="Side_101" title="[S. 101]"></a></div>

<p>Det er i Hendes unge Naades Kabinet lige efter
Frokosten&nbsp;....</p>

<p>Baron Helmuth er gaaet ind paa sit Kontor for
at sove.</p>

<p>&mdash; De maa sgu undskylde mig, Greve, havde
han sagt &mdash; men min Lur maa jeg ha'; ellers bli'er
jeg ikke Menneske i Eftermiddag. Alvilda ta'er sig
nok af Dem. Godmorgen!</p>

<p>Og nu laa Hans Højvelbaarenhed inde i Kontoret
paa den store Sofa under sin Stamfaders Billede og
slumrede.</p>

<p>Han laa paa Maven med Panden støttet mod en
Pude, der var anbragt paa Sofaens ene Arm. Skødefrakken
var gledet til Side, og paa hans mere end
velformede Bag, der var klædt i lysegraa, stramtsiddende
Ridebenklæder, havde hans tro Følgesvend,
Mira, en lille, abelignende Terrier, kringlet
sig sammen.</p>

<p>Det var nu <em>dens</em> Yndlingsplads i Middagstimerne.</p>

<p>Og Hund og Hersker snorkede om Kap&nbsp;.....</p>

<p><a class="pagenum" name="Side_102" id="Side_102" title="[S. 102]"></a>
Inde i Hendes Naades Kabinet sad Grev v.
Scheele i en magelig Armstol og røg langsomt og
drømmende af en fintduftende Cigaret. Og Baronessen
hvilede ligeledes drømmende og i en indtagende
Bugtning paa en slangeformet Kanapé betrukket
med storblomstret Silketøj.</p>

<p>Der var hyggeligt og svalt derinde. Solstraalerne
spillede gennem de aabentstaaende Vinduer og legede
rundt paa det brogede Gulvtæppe, snart som brede,
rolige Lysflager, og snart som smaa, vevre St. Hansorme,
der glimtede og lyste og blev borte og kom
igen, alt som Lindetræerne udenfor i Haven bevægede
deres Kroner og nikkede i Vinden&nbsp;....</p>

<p>Her lidt om Grev Scheele:</p>

<p>Rygtet gik, at han samlede paa Kvinder, ligesom
andre samlede paa Frimærker, Mønter eller Konkylier.
Opdagede han et sjældent Eksemplar, blev han øjeblikkelig
greben af en dirrende Iver efter at faa
Fingre i det. Men naar saa denne hans Hensigt
var opnaaet, kølnedes lidt efter lidt hans Interesse
for den erhvervede Sjældenhed: han «klistrede den
ind», nummererede og katalogiserede den, og saa sig
derpaa om efter et nyt Bytte&nbsp;....</p>

<p>Men de arme, forraadte Ofre sad igen med vidtopspilede,
uforstaaende Øjne.</p>

<p>Thi han forlod dem akkurat paa det Punkt, hvor
Spillet for en Kvinde skal til at begynde.</p>

<p>Naar de stod med lukkede Øjne og aabne<a class="pagenum" name="Side_103" id="Side_103" title="[S. 103]"></a>
Arme for at modtage ham &mdash; saa tog han høfligt
Hatten af og gik.</p>

<p>Men han handlede efter Overbevisning, sagde han!</p>

<p>Thi det var hans dybe og grænseløse Ærefrygt
for Kvinden som Menneske, der fik ham til at anvende
denne Fremgangsmaade.</p>

<p>Hans Erotik var <em>sjælelig</em>, forklarede han.
Tanken bare paa Muligheden af at kunne komme i
den Situation at skulle avle Børn med sit Hjertes
udvalgte fik hans sensible Nerver til gysende at trække
sig sammen som Bladene paa en Mimose.</p>

<p>Han begærede intet videre end at sidde Haand i
Haand og Blik i Blik med sin Veninde. Og kom
det højt: at trykke sine Læber blødt og lidenskabsløst
(det vil sige: lidenskabsløst i kødelig Forstand;
thi sjælelig Ild og Kraft kastede han ingenlunde Vrag
paa) &mdash; mod hendes Kind og Pande.</p>

<p>Følte han undertiden Trang til mere, hvad jo
kan hænde, søgte han mandigt at beherske sig. Men
<em>blev</em> Trangen ham for stærk og tog Magten fra
ham, flyede han sin elskedes Aasyn og søgte Husvalelse
og Lægedom pr. kontant paa de Steder,
hvor Elskov købes og sælges.</p>

<p>Og denne sin Bestræbelse efter skarpt at sætte
Grænse mellem det sjælelige og det legemlige kaldte
han: Vandringen mod Idealet.</p>

<p>Og han ansaa sig for en udvalgt og nævnede
sig finere og aandigere end Flertallet af sine samtidige,<a class="pagenum" name="Side_104" id="Side_104" title="[S. 104]"></a>
der tog til Ægte, elskede Hustruen paa gammel
dansk Façon og resulterede med at sætte Afkom i
Verden.</p>

<p>Han kaldte sig en Blænker, gjorde han, en ny
Kulturs Indvarsler, en <span class="sic" title="[sic]">rara</span> avis, der, højt hævet paa
sine straalende Vinger, varslende pegede Samfundene
Vej til det forjættede Land, hvor de frigjorte Sjæle,
rensede for alt legemligt Smuds og Vedhæng, svimlende
svang sig rundt i den liljehvideste, aandige
Lyksalighed .... Amen!</p>

<p>Ja, saaledes tænkte han; og saaledes vare hans
Lærdomme. &mdash;</p>

<p>Men som enhver Profet led han Skuffelse paa
Skuffelse!</p>

<p>Med straalende Øjne og frydefuldt bankende
Pulse lyttede Kvinderne i Begyndelsen til hans
Teorier. Her var da endelig det Ideal, som de
ustandselig havde drømt om! Her var da endelig
den Prins, de havde længtes imod fra den Stund,
Præsten lyste dem ind i de voksnes Rækker paa
Konfirmationens hellige Dag! Her var da endelig
den <em>Mand</em>, som fri for al jordbunden Lyst og Begær
vilde tage dem paa sine stærke, men rene Arme og
bære dem ind i Paradisets straalende Have uden at
tilsmudse deres Sjæle og uden at bryde deres kyske
Helligdoms sarte Jomfrusegl&nbsp;...</p>

<p><span lang="la">O, sanctissima, o, piissima dulcis mater amata!</span></p>

<p>Og de nedsænkede sig i de sublimeste Tankeudvekslinger<a class="pagenum" name="Side_105" id="Side_105" title="[S. 105]"></a>
med dette Unicum af en Apostel. Han
talte, thi han holdt meget af at tale, og de lyttede
og spurgte. Og deres tørstige Sjæle fyldtes af hans
Ord som tomme Vinsække af Vin, saa de svimlede
derved. Og da hændte det ufravigeligt, at deres
Hoved sank ned paa hans Skulder (hans stærke, men
rene Skulder), medens de stille græd af unævnelig
Lykke og sød Sorg m. m.&nbsp;....</p>

<p>Ak ja, hvad er vi Mennesker! &mdash;</p>

<p>Han, denne Lysbringer, denne Gudernes udkaarne,
denne stolte Indvarsler af en kommende højere Kultur,
han havde sandelig let ved pludselig at rejse midt
under denne Ceremoni og fly!</p>

<p>Og han havde jo desuden ogsaa andre Recurser!</p>

<p>Men <em>de</em>, Kvinderne, disse arme Disciple, der
blev siddende ene og uforstaaende tilbage med lukkede
Øjne og halvaaben Mund og Armene favnende udstrakt
imod ham, at <em>de</em> sank sammen i haabløs Fortvivlelse
og blev blege af Sorg og magre af utilfredsstillet
Længsel &mdash; er <em>det</em> at undres paa?</p>

<p>Og dog følte han sig hver Gang skammeligen
skuffet og forraadt.</p>

<p>Som en Præst i en svigefuld Menighed; som en
Missionær blandt forræderske Proselytter; som et
Guds Sendebud mellem Niam-Niamer, saaledes følte
han sig!</p>

<p>Og han trak sig tilbage til sit Gods, træt paa<a class="pagenum" name="Side_106" id="Side_106" title="[S. 106]"></a>
Sjæl og Legeme og opfyldt af den bitreste Tvivl
om sit egentlige Kald.</p>

<p>Men dette har jo stedse været en Foregangsmands
Lod!</p>

<p>.....</p>

<p>Da var det, at han modtog Indbydelse fra sin
Kusine Alvilda om at tilbringe nogle Uger paa
Næsset.</p>

<p>Og efter nogen Vaklen modtog han den.</p>

<p>Først havde han tænkt paa at sende et beklagende
Afslag: Han egnede sig ikke til et leve i en Families
Skød. Hans Tungsind og Mismod vilde kaste
dunkle Skygger over de Stuer, i hvilke han færdedes.
Han sendte sin hjerteligste Tak, fordi man saa venligt
erindrede ham; men han var bleven en sorgfuld
Mand og en lyssky Mand, og Ensomhed var bleven
hans Refugium&nbsp;....</p>

<p>Dog, skønt han havde skrevet denne Svarbillet
uden at tøve og ganske uden Kladde, afsendte han
den ikke. Thi netop som han havde kuverteret
den og forseglet den med sit grevelige Signet: en
Slørugle, der, siddende paa en Globe, hæver sit
Blik mod Himlen (det er udlagt: den matøjede, jordbundne
Visdom, der sætter sin Lid til det Hinsidige)
&mdash; netop i det Øjeblik var en Tanke slaaet
ned i ham:</p>

<p>Om dette skulde være et Fingerpeg, en Manelse,
et Varsel?</p>

<p><a class="pagenum" name="Side_107" id="Side_107" title="[S. 107]"></a>
Skulde han atter omgjorde sig med Sværdet!</p>

<p>Var Indbydelsen fra Kusine Alvilda det Paukeslag,
der paa ny dundrede ham frem til Arbejde og
Daad?</p>

<p>Hvem kunde sige det&nbsp;....</p>

<p>Greven lagde Signetet fra sig og støttede tankefuld
sit Hoved i sin aristokratiske, let solbrændte
Haand, hvis fine Fingre løb spidst ud, og hvis riflede
Negle vare omhyggelig manicurerede:</p>

<p>Hidindtil havde han kun doceret sin ideelle og
skønhedsfyldte Teori for unge, uforsøgte Kvinder,
der intet kendte til Livet og intet havde prøvet, og
som derfor, lig deres Mødre før dem, havde, med
store, nyfigne Øjne og Hjerter, der dirrede af Forventning,
stirret frem mod «Skabningens Ypperste»:
Manden, Elskeren, Gemalen!</p>

<p>Med Ungdommens Begejstring og Tro havde
han kastet sig over sin Gerning. Og <em>derfor</em> havde
han valgt sig disse rene og ubesmittede Jomfruer til
Objekter, <em>fordi</em> han fuldt og fast haabede og ventede
at kunne prente sine Ords og sine Lærdommes
gyldne Tegn paa deres hvide Sjæles kyske tabulæ
rasæ!</p>

<p>Men atter og atter var han bleven skuffet. Gang
paa Gang havde han set dem svigte, naar det afgørende
Moment var inde.</p>

<p>De havde fordret mere, end han havde kunnet give.</p>

<p><a class="pagenum" name="Side_108" id="Side_108" title="[S. 108]"></a>
Thi de havde haft deres Mødres Syn paa Forholdet
mellem Mand og Kvinde&nbsp;....</p>

<p>Greven løftede Hovedet og stirrede ud for sig.
Der lyste et energisk Glimt frem i hans Øjne; og
han knyttede beslutsomt de fine Hænder:</p>

<p>Hvad om han optog Kampen paa ny og forsøgte
med Konerne!</p>

<p>Han rejste sig, skød Stolen tilbage og gik heftig
bevæget op og ned ad Gulvet:</p>

<p>Egentlig var han træt af Kvinder! Skuffelse
paa Skuffelse havde de beredt ham. Han havde
ofret paa dem sine sarteste Følelser og sine skønneste
Ord. De fineste Kys havde han trykket paa
deres Pande og Kind, og med brusende Veltalenhed
havde han skildret for dem det kommende Kultursamfunds
aandige Samliv mellem Kønnene! &mdash; Men
naar han saa, Sejren vis, henrykt havde grebet efter
deres Sjæle, havde de i deres naive Ukyskhed budt
ham frem deres længselsfulde Legemer!</p>

<p>Ja, han var træt af Kvinder!</p>

<p>Og dog: inderst inde i ham, dybest nede i hans
Hjertes skjulte Vraa, sad en evigt sugende Higen
efter blot at finde een retfærdig, een eneste en, for
hvem han Kind mod Kind og Haand i Haand kunde
klage ud al den dunkle Sorg og al det triste
Vemod, som Livet saa ubarmhjertigt havde dynget
ham paa.</p>

<p>Og denne Higen lod ham ikke i Ro. Vel havde<a class="pagenum" name="Side_109" id="Side_109" title="[S. 109]"></a>
han lidt Nederlag paa Nederlag i sin Kamp for
Idealet: det bøjede han sit Hoved og tilstod. Men
forført af Digtere og Poeter, og hildet i en kortsynet
Overleverings blomsterspækkede Fraser, havde
han grebet Sagen fejlagtigt an, idet han udelukkende
havde sat sin Lid og sit Haab til den uforsøgte
Ungdoms højt priste og højt besungne sne- og liljefarvede
Uskyld og Renhed!</p>

<p>Ikke at han vilde frakende Ungdommen Retten
til at smykke sig med disse Prædikater; ingenlunde!</p>

<p>Men netop i selve denne Uprøvethed og Uforsøgthed
laa Grunden til hans Fataliteter. Thi værende
til Stede i en blot nogenlunde kraftig Potens grænsede
disse Egenskaber nær op til den Naivetet, der
tangerer Begrebet Dumhed. En, ganske vist, Dumhed,
der i og for sig kunde være sød og indtagende
nok; men som dog rummede Spiren til skæbnesvangre
Fejltrin og uløselige Forviklinger: Man kendte ikke
Livet. Man anede intet om de tusinde Snarer, det
lagde for ens Fod. Som forventningsfulde Børn
stirrede man ud i Fremtiden, forvissede om, at alle
Haab skulde opfyldes, og alle Længsler stilles. Kritikløst
gav man efter for alle Indtryk, idet man fattedes
den Sjælens Guldvægt, der, smedet af Erfaring og
Selvoplevelse, haarfint angiver sit Godt og Ondt.
Og med lukkede Øjne og aabne Arme blev man et
vilje- og modstandsløst Bytte for sine gennem Aarhundreder
nedarvede, urgamle Impulser&nbsp;....</p>

<p><a class="pagenum" name="Side_110" id="Side_110" title="[S. 110]"></a>
Den unge Greve havde paa ny taget Plads foran
sit Skrivebord:</p>

<p>Ja, han var til visse træt af disse Kvinder, som
saa ganske manglede Evnen til at opfatte det svælgende
Dyb, der spaltede sig mellem en Kulturbærers
sjælsfine Tilnærmelser og en tungvindt Kræmmersvends
haardhændede Forlovelseserotik!</p>

<p>Men der gaves jo ogsaa andre!</p>

<p>Hans Øjne lyste, og hans Pulse bankede: Ægtehustruerne!
Konerne!</p>

<p>Hvad om han blandt <em>disse</em> skulde møde den
Veninde, hans Sjæl dog, trods alle Skuffelser og alle
Nederlag, stedse og uophørligt havde længtes imod!?</p>

<p>Og han greb et nyt Ark Papir, dyppede sin
Pen og takkede i hjertelige Vendinger for Æren.
Han skulde indfinde sig med det første&nbsp;....</p>

<p>Kusine Alvildas Indbydelse var bleven det Rolandshorn,
der atter kaldte ham frem paa Arenaen!</p>



<hr class="chapbreak" />
<div><a class="pagenum" name="Side_111" id="Side_111" title="[S. 111]"></a></div>

<p>Grev v. Scheeles Ejendom laa en Fjerdingvej
oppe i Landet paa den anden Side Fjorden. Tre
Dage efter at have afsendt sin Takskrivelse lod han
sig selv og sit Køretøj færge over Vandet. Og en
halv Time senere holdt han foran Næssets Portal.</p>

<p>Helmuth og Alvilda kom ilende ned ad Taarntrappen
til Vestibulen for at tage imod Gæsten.</p>

<p>&mdash; Velkommen, Scheele! sagde Baronen og trykkede
varmt Grevens Haand. &mdash; Det var sgu pænt
af Dem, at De vilde komme og ta' Dem lidt af min
Kone! Hun keder sig! .... Kom nu med op
og faa noget Frokost!</p>

<p>Hendes Naade var smykket for Dagen i en blaahvid,
silkeagtig Formiddagsdragt, der faldt i lette,
bløde Folder ned om hendes slanke Skikkelse. Ærmerne
var korte og sluttede tæt som et Trikot omkring
Armen til lidt neden for Albuen. Og om Livet
havde hun et Bælte dannet af smaabitte, matlysende
Sølvplader, der laa over hinanden som Skællene paa
en Fisk. Om højre Haandled bar hun et Sølvarmbaand.
Og paa Brystet, tæt oppe ved Halslinningen,<a class="pagenum" name="Side_112" id="Side_112" title="[S. 112]"></a>
der ligeledes var prydet med et prunkløst
Smykke af Sølv, sad en bleggul, halvtudfoldet Rose.</p>

<p>&mdash; Hun er storartet! sagde Helmuth med begejstrede
Øjne. &mdash; Hva'? Hun ligner en Havfrue! ....
De sku' <span class="sic" title="[sic]">sg</span> gifte Dem, Scheele!</p>

<p>Og Hr. Scheele smilede blegt og kyssede ærbødigt
sin Kusines Haand&nbsp;....</p>

<p>Oppe i Spisesalen blev Gæsten præsenteret for
Karen og Kaninen.</p>

<p>Karen blev øjeblikkelig betaget af den mest flammende
Kærlighed til sin «Onkel». Hun havde aldrig
set «noget saa spiseligt», erklærede hun bagefter nede
i Skolestuen til Frøken Jansen. &mdash; Du kan vove
paa at forelske dig i ham! sagde hun truende. Og
Frøkenen lo af hende og sagde, at hun skulde nok
la' være. Men hun rødmede dog og maatte uvilkaarlig
presse sine Hænder haardt ind mod sit lille,
letbevægelige Kaninhjerte.</p>

<p>For han <em>var</em> jo smuk, denne «Onkel»: høj, velvoksen
og skulderbred, ret en Type paa en nordisk
Mand med lyst, krøllet Haar og Skæg og store
havblaa Øjne, og Tænder, der lyste som Sne bag
de røde Læber. Kaninen syntes, at han lignede
Valdemar Atterdag!&nbsp;....</p>

<p>Ved Frokostbordet fik Fætter og Kusine ikke
talt meget sammen. Helmuth havde bemægtiget sig
hele Konversationen. Han skulde have nøje Besked
om, hvordan Kornet stod ovre hos Greven. Om han<a class="pagenum" name="Side_113" id="Side_113" title="[S. 113]"></a>
havde fæstet Høstfolk; og hvad de skulde ha' i Løn;
og om de havde været vanskelige at faa fat i. &mdash;
For det er Fanden til Folkeforhold! sagde han. &mdash;
Vi kommer sgu snart til at gøre Arbejdet sæl! ...
Hva' si'er du, Vilde, om at bli'e sendt ud og binde
op, ha, ha?</p>

<p>Vilde smilede, og Greven lo pligtskyldigst og
mente, at det vistnok vilde volde hans Kusines
smukke Hænder en Del Bryderi.</p>

<p>&mdash; Ja, <em>De</em> kunde sgu heller ikke stille meget
op med <em>Deres</em> Poter! sagde Baronen. &mdash; Sikke
no'et Dukketøj! henvendte han sig til sin Kone, idet
han lagde sin ene store, rødbrune, behaarede Lab
ved Siden af Scheeles smalle, soignerede Haand. &mdash;
Hva'? Det er jo ikke Hænder for et Mandfolk!
Og sikke Negle! Smør De dem med Pomade, Greve?</p>

<p>&mdash; De er da pænere end dine, Far! sagde Karen,
der følte sig saaret i sine sarteste Følelser.</p>

<p>Helmuth lo buldrende.</p>

<p>&mdash; Hun er sgu allerede væk, Vilde! sagde han.
&mdash; Jaja, det er maaske et Parti!</p>

<p>Baronessen rystede misbilligende paa Hovedet:</p>

<p>&mdash; Saadant noget siger man ikke til Børn,
Helmuth!</p>

<p>&mdash; Aa, Fanden, en Spøg!&nbsp;....</p>

<p>Da Baronen senere var gaaet i Marken med
Mira (den første Dag undlod han paa sin Kones indtrængende
Opfordring at tage sin Middagslur), og<a class="pagenum" name="Side_114" id="Side_114" title="[S. 114]"></a>
Karen og Frøken Jansen sad ved deres Dagværk i
Skolen, spadserede Fætter og Kusine en Tur i Skov
og Have.</p>

<p>Det var en ret penibel Situation for dem, denne,
at være ene to. De havde ikke set hinanden i tolv
Aar, og Baronessens noget uheldige første Ægteskab
laa jo imellem.</p>

<p>Til at begynde med indskrænkede de sig da ogsaa
til at tale om Vind og Vejr, om fælles Slægt
og gamle Bekendte.</p>

<p>Indtil endelig Baronessen pludselig brød Isen ved
at sige:</p>

<p>&mdash; Ak ja, Alex, der er sket mangt og meget,
siden vi to sidst talte sammen!</p>

<p>&mdash; Ja, stakkels Kusine! sagde Greven, idet han
blødt lagde sin Haand paa Baronessens Arm! &mdash;
Men det har gjort mig saa glad i Dag at finde dig
i saa tryg og sikker en Havn! Din Mand er et
prægtigt Menneske, ikke sandt?</p>

<p>&mdash; Et udmærket Menneske! nikkede Baronessen.
Langt bedre end jeg havde fortjent!</p>

<p>&mdash; Hvor kan du nu tale saadan, kære Alvilda!</p>

<p>&mdash; Fordi jeg ofte plager ham med mine Luner!
sagde Baronessen stille. &mdash; Jeg er ikke saa glad og
taknemmelig, som jeg burde være. Ofte føler jeg mig
bedrøvet og fuld af Sorg; og da er det jo ikke
altid saa nemt at skaane sine Omgivelser og lægge
Baand paa sine syge Nerver.</p>

<p><a class="pagenum" name="Side_115" id="Side_115" title="[S. 115]"></a>
&mdash; Livet er ofte vanskeligt at leve!</p>

<p>&mdash; Ja.</p>

<p>&mdash; Men naar man ved sin Side har et Menneske,
som man kan betro sig til og tale med om alt&nbsp;....</p>

<p>&mdash; Ja, saa vilde det være lettere! afbrød Baronessen
ham med et Suk. Men saa rakte hun pludselig
ligesom undskyldende sin Haand ud mod ham
og sagde &mdash; Men du er dog virkelig ikke kommen
til Næsset for at høre paa mine Jeremiader, kære
Alex! Tilgiv!</p>

<p>Greven trykkede hendes Haand til sine Læber:</p>

<p>&mdash; Jeg tager din Fortrolighed som et Tegn paa,
at du betragter mig som Ven, kære Alvilda!</p>

<p>&mdash; Ja, det gør jeg! nikkede hun og sendte ham
et dybt og forjættelsesrigt Blik. &mdash;</p>

<p>Se, dette var Kvintessensen af, hvad disse to
Adelsmennesker fik sagt hinanden i Enrum den første
Dag, de var sammen.</p>

<p>Men det turde jo ogsaa være tilstrækkeligt.....</p>

<p>Og desuden blev der jo Tid og Lejlighed nok
for dem til at fortsætte denne Tankeudveksling; thi
Helmuth var meget optaget af den tilstundende Høst.
Han viste sig kun ved Maaltiderne. Dagen igennem
var han i Marken eller rundt i Ladebygningerne
med Forvalteren, tilsaa Folkene og arrangerede og
kommanderede for at faa alt i Stand til, at Arbejdsstyrken
kunde tage fat med Præcision, naar Tidens
Fylde var inde.</p>

<p><a class="pagenum" name="Side_116" id="Side_116" title="[S. 116]"></a>
I de første Dage havde han følt det som sin,
lidt tunge, Pligt at konversere «vores Gæst». Og
han valgte da, hvad baade rimeligt og naturnødvendigt
var, Landbrug, Jagt, Hesteopdræt og Skovhugst
som Emner. Men han kom jo snart under Vejr med,
at Greven var, hvad Forvalteren kaldte «en Bumfiler»
paa disse Omraader. Og saa holdt han lidt efter
lidt op at konversere og lod Vilde og Gæsten
«pludre deres Tøjeri sammen». Og, sandt at sige,
befandt han sig ret vel derved; thi dels var han
jo ikke en Mand af mange Ord, og dels holdt han
unægtelig mest af at fordøje sin Spise med Andagt.
Han trak sig derfor allerede den tredje Dag straks
efter Frokosten ind i Kontoret for at slibe sin Lur.
Og efter Middagen kom Forvalteren op for at «glo
Landvæsen» (det var Hendes gamle Naade, som
havde fundet paa denne Betegnelse); de talte nemlig
næsten ikke, Herren og Fogeden, de sad bare og
dampede paa deres Piber og stirrede hinanden stift i
Øjnene og udstødte af og til Ord som: Rughalm,
Sædskifte og Kunstgødning. Og naar der saa skulde
drikkes Te, sagde Forvalteren Godnat og gik. Se,
der var de to Maaltider klaret. &mdash; Efter Teen sad
Helmuth ganske vist opstillet paa en Stol inde i
Salonen hos Vilde og Fætteren; men han var da
som oftest saa træt og søvndrukken af Dagens Traven
rundt i fri Luft, at han, efter et Kvarters Tids
uhyre Kamp for at bevare Anstanden, stille listede<a class="pagenum" name="Side_117" id="Side_117" title="[S. 117]"></a>
hen paa Chaiselonguen i Hjørnet bag Kaminen, hvor
han efter to Minutters Forløb segnede om stiv af
Søvnighed.</p>

<p>Det gør ondt at maatte sige det: men Baronen
snorkede temmelig hørbart! &mdash; Og den første Aften,
han laa <span class="sic" title="[sic]">todt</span> derhenne i Krogen, følte Hendes Naade
sig yderst ulykkelig. Men hendes Slægtnings fine,
medfødte Takt bragte hende over det vanskelige i
Situationen. Med et godmodigt Smil om sin smukke
Mund havde Greven sagt, idet han gjorde en let Bevægelse
med Haanden hen mod Chaiselonguen:</p>

<p>&mdash; Nu maa du ikke skænde paa din Mand, Alvilda?
Han har virkelig ærlig fortjent at hvile sig
lidt. Jeg beundrer i høj Grad hans Flid og Dygtighed!</p>

<p>Og Baronessen havde taknemmelig trykket sin
Fætters Haand og sendt ham et af disse tilslørede,
uransagelige Blikke, der paa een Gang gør en Mand
baade glad og urolig. &mdash;</p>

<p>Og herefter lod de Højvelbaarenheden hvile i
Fred.</p>



<hr class="chapbreak" />
<div><a class="pagenum" name="Side_118" id="Side_118" title="[S. 118]"></a></div>

<p>Grev Scheele havde fastsat sit Besøg paa
Næsset til fem Dage. Og nu levede man løs paa
den sjette!</p>

<p>&mdash; Hva' Fanden, enten De er hjemme eller her,
gror Kornet sgu lige godt, Scheele! sagde Helmuth,
der var henrykt over at se og fornemme den udmærkede
Forandring, der var foregaaet med Vildes
Humør siden Fætterens Ankomst.</p>

<p>&mdash; Aa, ja, hva', Onkel Alex, bad Karen med
straalende Øjne &mdash; bliv bare i <em>to</em> Dage til?</p>

<p>&mdash; Jeg slutter mig ydmygt til Baby, smilede
Hendes Naade.</p>

<p>&mdash; Nu De, lille Jansen! lo Baronen. &mdash; Saa
<em>kan</em> han sgu ikke sige Nej!</p>

<p>Kaninen rødmede og var ved at vride sig ned
under Bordet.</p>

<p>Grev Alex kom med et Par vage Udflugter;
men lod sig dog til sidst overvinde og lovede at blive
til Lørdag, da han saa absolut skulde hjem at betale
Dagløn&nbsp;.....</p>

<p><a class="pagenum" name="Side_119" id="Side_119" title="[S. 119]"></a>
Og han blev jo hellere end gerne, gjorde han!
Hans Hjerte bankede af Fryd ved Tanken om, at
han endnu havde hele to Dage at være sammen med
sin Kusine.</p>

<p>Han var bleven ung paa ny!</p>

<p>Aladdins Ord efter sit første Møde med Gulnare:
Saadan har jeg aldrig været før! kunde han have
gjort til sine &mdash; om han havde turdet.</p>

<p>Han var forelsket!</p>

<p>Profeten, Lysbringeren, Foregangsmanden var
forelsket, saaledes som et Mandfolk <em>skal</em> være det.
Men han skammede sig for sig selv og vovede ikke
at tilstaa det.</p>

<p>Til at begynde med havde Baronessen blot og
bart interesseret ham som et nyt «Objekt». Han
var i sine Samtaler med hende paa ny rykket frem
med alle sine gamle Fraser om den «aandige Kærlighed»
og den kommende høje Kultur, hvis bestalter
Indvarsler han ansaa sig selv for at være.</p>

<p>Og hun havde hørt paa hans Svada med alvorlige,
agtpaagivende Øjne, hvad hun jo skulde og
burde. Men om hendes Læbe havde stundom tegnet
sig et bitte lident, overbærende Smil, som hos en
Moder, der lytter til et fantasirigt Barns Pludren.</p>

<p>Dette Smil havde irriteret ham og pint ham.
Og han var bleven ivrigere og ivrigere og havde talt
sig varm og ligefrem sagt hende, at hendes Brev til
ham var kommet som en Røst fraoven, en Kaldelse,<a class="pagenum" name="Side_120" id="Side_120" title="[S. 120]"></a>
et Basunstød, der havde manet ham frem af hans
Ensomhed, frem til Liv og Leven paa ny, frem til
Dag og Sol og ... (her havde han bøjet sit Hoved
og kysset hendes Haand) ... og Lykke! &mdash;</p>

<p>De havde gaaet lange Ture sammen rundt i Skovene
ved Fjorden. Og de havde redet Side om Side
milevidt bort ad ensomme, ubefærdede Veje. I Straahytten
nede ved Havens Grænse havde de siddet;
og i de store, dunkle Stuer oppe paa Næsset.</p>

<p>Og han havde talt og talt. Og hun havde andægtigen
lyttet og tankefuld nikket. Men Smilet
om hendes Læber havde han aldrig faaet dræbt.</p>

<p>.......</p>

<p>Saa var det, at de Dagen før Grevens Afrejse
igen sad sammen i Straahytten.</p>

<p>Fætter Alex havde netop endt en glødende Udmaling
af, hvor skønt Livet vilde blive, naar hans
Teorier i en ganske vist noget fjern Fremtid kom
til at herske over Menneskene.</p>

<p>&mdash; Du forstaar mig, ikke sandt Alvilda? sagde
han ivrig. &mdash; Du indrømmer, at mit Syn paa Forholdet
mellem Mand og Kvinde er langt ideellere,
langt finere og mere kultiveret end&nbsp;....</p>

<p>Baronessen, der som sædvanlig taalmodigt og
stille havde siddet og hørt paa Fætterens Udgydelser,
løftede pludselig sin Haand og lod den langsomt og
kærtegnende glide ned over Talerens Kind.</p>

<p>&mdash; Du er elskelig, Alex! sagde hun og saa ham<a class="pagenum" name="Side_121" id="Side_121" title="[S. 121]"></a>
smilende ind i Øjnene. &mdash; Man bliver et bedre
Menneske af at omgaas dig!</p>

<p>Greven rødmede som en Bachfisch og stirrede
næsten forvildet paa sin Kusine: Gjorde hun Nar af
ham? Haanede hun ham? Havde hun ham til
Bedste?</p>

<p>Men Baronessen vedblev smilende at holde hans
Øjne fangne.</p>

<p>&mdash; Store, store Barn! sagde hun og lod igen
sine hvide, bløde Fingre dvælende glide ned over
hans Kind. &mdash; Lille, lille Kig-in-der-Welt! &mdash;</p>

<p>Da var det, at alle Taager brast, og at Grev
v. Scheeles Elskov brød frem, som Morgensolen
bryder frem af en Nattedises fjælende Banker!</p>

<p>Han sprang op fra Bænken, hvorpaa de sad, og
med et stønnende Udbrud af Smerte og Jubel slyngede
han sine Arme om Baronessen, krystede hende
tæt i sin Favn og bedækkede hendes Øjne og Læber
med hede, sitrende Kys.</p>

<p>&mdash; Alex, Alex! stammede hun og søgte at sno
sig bort. &mdash; Jeg vil ikke ... Du maa ikke&nbsp;...</p>

<p>Men lidt efter lidt slappedes hendes Modstand,
hendes Hoved sank til Hvile paa hans Skulder
(hans stærke, men o. s. v.), og han følte, at hun
blidt og vemodigt gengældte hans Kærtegn.</p>

<p>Kvinden er jo nu engang saa uendelig kærlig af
Naturen!</p>

<p>......</p>

<p><a class="pagenum" name="Side_122" id="Side_122" title="[S. 122]"></a>
Da Fætter Alex om Aftenen var ene ovre paa
Gæsteværelset hinsides Riddersalen, stillede han sig
hen foran Spejlet, paa hvis Konsol Tjeneren havde
anbragt tvende i Sølvstager brændende Vokslys.</p>

<p>Der stod han en Stund og betragtede i dyb Opmærksomhed
sit Ansigt.</p>

<p>Han ventede at finde sine Øjne sky og fulde af
Samvittighedsnag, fordi han havde svigtet Idealet og
glemt i lidenskabelig Praksis de høje, skønhedsfyldte
Teorier, der hele hans Ungdom igennem havde ledet
hans Fjed og holdt hans Sti ren.</p>

<p>Men hans Øjne lyste ham i Møde fra Spejlets
Glar, store og straalende, uden Ruelse og uden
Brøde. Hans Pande var klar og skyldfri; og hans
Læber lo, som kun de Læber le, der har smagt
Livets sødeste Sødme!</p>

<p>Skælvende af tilbagetrængt Lykke flyttede han
Lysene hen paa Natbordet og begyndte at klæde sig af:</p>

<p>Altsaa havde han været hildet i et Bedrag! Den
stolte Bygning, som hans Tanker havde opført, og
som han i sit Hovmod havde nævnet Fremtidskulturens
Peterskirke, den havde kun været et arme
Fata-Morgana, fremtryllet af en vejtræt Ørkenvandrers
syge Fantasi.</p>

<p>Ja, han havde hidindtil vandret i en Sahara; og
han havde taget Feberens plumrede Kildevæld for
Livsens sprudlende Vande!</p>

<p>De Kvinder, han fordum saa hjerteløst havde<a class="pagenum" name="Side_123" id="Side_123" title="[S. 123]"></a>
forladt, havde været klogere end han: Gennem Sjælene
alene spirer intet frugtbart Samliv mellem Kønnene!</p>

<p>Det havde han nu lært at indse&nbsp;....</p>

<p>Han pustede begge Lysene paa Natbordet ud,
eet for eet, lagde Hovedet til Puden og rullede sig
ind i Silketæppet:</p>

<p>&mdash; Ak, om han havde kunnet kalde alle disse
arme, længselsfulde Kvinder tilbage og sone imod
dem, det han havde forbrudt! Ak, om han havde
kunnet&nbsp;.....</p>

<p>Saaledes tænkte han. Thi han var lykkelig. Og
Lykken gør god!</p>

<p>&mdash; &mdash; &mdash;</p>

<p>Saa oprandt den syvende Dag, Afrejsens Dag.
Frokosten var nydt, og Baron Helmuth havde, som
skrevet staar, trukket sig tilbage til sit Kontor for
at sove, medens Baronessen og Grev Scheele opholdt
sig ene i Kabinettet.</p>

<p>Det var kvælende hedt udenfor, og Solen sendte
sit Ildbad ned over Slot og Have.</p>

<p>Ind gennem de aabentstaaende Vinduer strømmede
en stærk Duft af Lindeblomster og fyldte Luften i
Værelset med en fad, sødlig Vellugt. Man hørte
Fluer og Bier summe døsigt rundt ude over Træernes
Kroner. Og af og til lød fra en Graaspurv,
som havde søgt Middagsly under Bladenes Skygge
et lille søvnigt Pip.</p>

<p><a class="pagenum" name="Side_124" id="Side_124" title="[S. 124]"></a>
Midt ude paa den grønne Haveplæne laa en stor,
graa Kat og lod sig bage igennem af Solen. Den
laa paa Siden fladt udstrakt i Græsset med alle fire
Ben stikkende stift frem. Dens Øjne var lukkede.
Man kunde tro, at den var død.</p>

<p>Men paa een Gang saa man den krumme den
alleryderste Spids af sin Hale og bevæge den rundt
og rundt, hurtigt og nervøst som en lille, laadden,
kroget Finger, der kælent legende gned sig i en
Cirkel hen over Græsset. Saa løftede den Hovedet
en Kende og aabnede halvt det ene af sine Øjne,
der et Sekund lyste grønlig-gult i Solen&nbsp;....</p>

<p>En sagte Raslen af Blade, som skuredes imod
hinanden, hørtes henne fra Rosenbuskettet omkring
Flagstangen. En lille, rosenrød Snude blev forsigtig
stukket frem. Derpaa kom en hvid Pote til Syne;
og saa nok en. Og lidt efter lidt gled hele Hovedet
og Kroppen af en hvidgul Kat næsten lydløst ud
under en af Buskene. Den missede med Øjnene
mod Solen og lod til at begynde med, som om den
ikke havde Gran af Anelse om Kammeratens Tilstedeværelse
derude i Græsset. Den satte sig med
Halen sirligt krummet ind mellem Bagbenene og
Ryggen skudt op i en Bue, stiv og alvorlig; og
Øjenlaagene kneb den overlegent saa tæt sammen, at
der kun var en Spalte som en Knivseg imellem
dem.</p>

<p>Katten ude paa Plænen løftede paa ny Hovedet<a class="pagenum" name="Side_125" id="Side_125" title="[S. 125]"></a>
og saa et Øjeblik hen mod den nysankomne. Derpaa
gabede den dovent, lod Hovedet synke ned i
Græsset igen og strakte Lemmerne vellystigt ud fra
sig, saa at alle dens ti skarpslebne, seglformede Kløer
kom til Syne. Halespidsen bevægede den ikke længere
rundt i en Cirkel, men frem og tilbage, ligesom
logrende.</p>

<p>Den hvidgule henne foran Rosenbedet rejste sig
og blev staaende et Sekund uden Bevægelse. Saa
gled den langsomt nærmere og nærmere, idet den
næsten berørte Jorden med Bugen. Men da den
var kommen nær paa en Afstand af et Par Alen
sprang den paa een Gang med et kraftigt Sæt løs
paa den graa.</p>

<p>I samme Nu væltede den anden sig om paa
Ryggen og langede med Forpoterne ud efter Fjenden.
Dog, det var kun paa Skrømt; thi et Øjeblik efter
tumlede de begge i kælen Forening rundt i Græsset.
Snart var den hvidgule øverst, snart den graa. De
bed hinanden karesserende i Bryst og Hals, hagede
Kløerne fast i hinandens Pelse og borede Snuderne
dybt ind i hinandens røde, pustende Gab.</p>

<p>Det var en Elskovsleg, en Kærlighedsdyst. Og
den fortsattes med stigende Lidenskab fra begge
Sider.</p>

<p>Indtil Hunnen pludselig gjorde sig fri og lagde
sig fladt ned i Græsset med Bugen mod Jorden. Og
Hannen, den hvidgule, i et Spring satte op paa<a class="pagenum" name="Side_126" id="Side_126" title="[S. 126]"></a>
dens Ryg, spændte sine Poter fast omkring dens
Krop og huggede sine Tænder i dens Nakke.</p>

<p>.....</p>

<p>Oppe bag de aabentstaaende Vinduer i Kabinettet
laa Hendes Naade endnu henstrakt paa Kanapeen.</p>

<p>Grev Scheele havde rullet sin Stol hen ved Siden
af Damens Leje og sad nu med Albuerne støttet
mod Knæene og Hovedet i Hænderne og betragtede
sin fagre Kusine med et Blik som en ung Abate,
der knæler i Andagt og Tilbedelse for den himmelske
Madonnas (&#596;: Josefs jordiske Hustrus) Billede:</p>

<p>&mdash; Alvilda&nbsp;...</p>

<p>&mdash; Ja&nbsp;...</p>

<p>&mdash; Jeg elsker dig&nbsp;...</p>

<p>Baronessen rakte blidt smilende en advarende
Pegefinger i Vejret.</p>

<p>&mdash; Saadant noget kan man til Nød <em>tænke</em>,
Alex! sagde hun.</p>

<p>Men Alex greb hendes Haand og kyssede den.</p>

<p>&mdash; Ses vi i Morgen? spurgte han.</p>

<p>&mdash; I Morgen, Barn? Du rejser jo hjem i Aften!</p>

<p>&mdash; Jamen du kunde ... Du kunde jo ride ned
i Birkelunden i Morgen Eftermiddag. Saa maaske&nbsp;...</p>

<p>&mdash; Hvilket?</p>

<p>&mdash; Saa maaske jeg ogsaa var der&nbsp;...</p>

<p>&mdash; Et Stævnemøde?</p>

<p>&mdash; Ja!</p>

<p><a class="pagenum" name="Side_127" id="Side_127" title="[S. 127]"></a>
&mdash; Du glemmer, lille Alex, at jeg er en gammel
Kone!</p>

<p>&mdash; Du er det dejligste, jeg endnu har mødt!
hviskede han og bøjede sit Ansigt frem over hendes.</p>

<p>&mdash; Mama, Mama, hvor er du? blev der i det
samme raabt inde i Salonen.</p>

<p>Grev Alex rejste sig hurtigt og skød Stolen
tilbage.</p>

<p>Karen stormede ind i Kabinettet:</p>

<p>&mdash; Her er Bud fra Præstegaarden, om jeg og
Frøken Jansen maa komme derned til Chokolade i
Eftermiddag?</p>

<p>&mdash; Lille Baby maa ikke buldre saadan af Sted!
Din Fader sover inde paa Kontoret, ved du!</p>

<p>&mdash; Aa, han vaagner saamænd ikke alligevel! ...
Maa vi, Mama, hva'?</p>

<p>&mdash; Jamen Lektierne!</p>

<p>&mdash; Pyt med dem! Dem lærer vi i Morgen!</p>

<p>&mdash; Du kan jo spørge Onkel Alex.</p>

<p>&mdash; Maa vi, Onkel Alex? spurgte Karen og lagde
kælent Hovedet paa Siden.</p>

<p>&mdash; Ja I maa, lille Ven! nikkede Greven smilende.
&mdash; Men jeg rejser jo i Dag, Baby! tilføjede han alvorligt.</p>

<p>&mdash; <em>Gør</em> du? spurgte Pigebarnet betuttet. &mdash; Det
havde jeg sgu helt glemt!</p>

<p>&mdash; Men <em>Baby</em> dog! udbrød Hendes Naade dybt
rystet. &mdash; Hvor <em>faar</em> du saadanne Ord fra?</p>

<p><a class="pagenum" name="Side_128" id="Side_128" title="[S. 128]"></a>
&mdash; Pardon, lille, bitte, allerdejligste Mama! bad
Karen indsmigrende og fløj Moderen om Halsen. &mdash;
Maa vi saa? gentog hun.</p>

<p>&mdash; Saa, saa, du er saa voldsom, Barn! ... Ja,
jeg ved virkelig ikke, hvad jeg skal sige. Det er jo
forfærdeligt at høre en ung Pige bruge saadanne
Udtryk! Og nu tror jeg ikke, at din Onkel giver
dig Lov&nbsp;...</p>

<p>Karen stod et Øjeblik og saa sønderknust ned
for sig. Saa løb hun pludselig hen og slog sine
Arme om Onkelens Hals:</p>

<p>&mdash; Gi'r du os ikke nok Lov? bad hun, idet hun
løftede sig op paa Taaspidserne og lavede Trutmund
til Kys.</p>

<p>&mdash; Men <em>Karen</em> dog! sagde Hendes Naade og
rødmede uvilkaarlig ved Barnets Adfærd.</p>

<p>Grev Scheele klappede venligt Pigebarnet paa
hendes brune, buttede Kind.</p>

<p>&mdash; Jo, nikkede han smilende &mdash; saa faar I da
være fri for Lektierne ... Men ingen fæle Ord i
Præstegaarden, Baby! formanede han.</p>

<p>&mdash; Det er nu ikke saa nemt at la' være, Onkel!
forsikrede den lille alvorligt. Derpaa nejede hun hurtigt
og skyndte sig mod Døren for at bringe den
ventende Kanin Frihedens gyldne Budskab.</p>

<p>Men paa Dørtærskelen ind til Salonen gjorde hun
rask omkring og sendte Greven et Par Fingerkys.</p>

<p>&mdash; Farvel! sagde hun. &mdash; Og kom snart igen!</p>

<p><a class="pagenum" name="Side_129" id="Side_129" title="[S. 129]"></a>
Saa lukkede hun Døren. Men i samme Øjeblik
stak hun Hovedet ind paa ny:</p>

<p>&mdash; Jeg elsker dig, Onkel Alex! Knusende!</p>

<p>Og saa forsvandt hun.</p>

<p>Baronessen havde rejst sig fra Kanapeen og stod
nu ved Vinduet og saa ned i Haven, hvor de to
muntre Kattedyr var ophørt med deres Leg og laa,
sødt slumrende, Side om Side paa den grønne Plæne
midt i den bagende Sol.</p>

<p>Grev Scheele nærmede sig langsomt og stillede
sig tæt bag hende, saa tæt, at hans Legeme næsten
<a class="corr" name="rett_4" id="rett_4" title="var: herørte">berørte</a> hendes.</p>

<p>&mdash; Se! sagde hun stille og pegede ud mod Kattene.
&mdash; Hvor henrivende!</p>

<p>&mdash; Ja, nikkede han mildt &mdash; de uskyldige Dyr!</p>

<p>Og hun bøjede sig smilende tilbage, saa at
hendes Nakke kom til at hvile mod hans Skulder.
Hendes Øjne lukkede sig og hendes Læbe skælvede.</p>

<p>&mdash; Alex, min Konge, mit Liv! hviskede hun. &mdash; Du
har opvakt min Sjæl fra de døde!</p>

<p>Og han bøjede sig henrykt og trykkede et Kys
paa hendes Hjerte&nbsp;....</p>



<hr class="chapbreak" />
<div><a class="pagenum" name="Side_130" id="Side_130" title="[S. 130]"></a></div>

<p>Hendes gamle Naades Enkesæde i Jerslev laa
nede paa Bunden af en fordums <a class="corr" name="rett_5" id="rett_5" title="var: Grusgav">Grusgrav</a>. Lunt og
godt skærmet mod alle ublide Vinde; kun med aaben
Udsigt til Landsbyens Gade i Syd.</p>

<p>Fire smaa Værelser bestod Lejligheden af, samt
Entré og Køkken. Der var lagt ny Gulve i Stuerne
og sat ny Tapeter paa Væggene. Men de store
Møbler, den gamle Frue havde medbragt fra Næsset,
fyldte lidt rigeligt, gjorde de: man kunde næsten
ikke bevæge sig i Stuerne for Bohave. Og saa
var tilmed hele Loftet oppe under Straataget stuvet
pakfuldt af Sager, som der ikke var Plads til nede.</p>

<p>Her oppe stod ogsaa det store, røde Klædeskab,
som Baronessen, trods Helmuths Indsigelser, absolut
vilde have med sig: «da hun ellers ikke havde
noget at sætte Stasia i, naar hun blev udtilbens!»</p>

<p>&mdash; &mdash; &mdash;</p>

<p>Karen og den lille Frøken Jansen var i Dag for
første Gang henne at besøge den gamle Dame.</p>

<p>Frøkenen sad ene i Hjørnet af den store Empiresofa<a class="pagenum" name="Side_131" id="Side_131" title="[S. 131]"></a>
inde i den forreste Stue og missede med
sine smaa forskræmte Kaninøjne rundt i Værelset.</p>

<p>Hun sad og rystede indvendig, Pusset, ved Tanken
om Stasia.</p>

<p>Ikke for aldrig det turde hun være ene i Stue
sammen med hende! Hun frygtede hende, som et
Barn frygter «Bussemanden».</p>

<p>Og nu var netop Baronessen ude i Køkkenet for
at tilberede Chokoladen; og Karen var løbet over i
Bondegaarden ligeoverfor for at sige til Jens Kusk,
at han om en halv Time skulde stille i Køkkenet til
Mellemmad.</p>

<p>Om den døvstumme nu kom til Stede?</p>

<p>Men den døvstumme kom ikke. Hun var formodentlig
sendt et Ærinde i Byen, Gudskelov!</p>

<p>Og der faldt lidt efter lidt Ro over Kaninens
letbevægelige lille Sjæl. Stille og med mere Tryghed
gav hun sig til at betragte Værelset og Sagerne i
det: Der stod Urtepotter med blomstrende Smaaroser,
Gyldenlakker og Heliotroper i Vindueskarmene;
og de hvide, folderige Gardiner hang stive og nystrøgne
ned mod Gulvet.</p>

<p>Dette mindede hende øjeblikkelig om Havestuen
hjemme i hendes Barndomshjem i Hobro &mdash; denne
lille By, som sent og tidligt levede i hendes Drømme!</p>

<p>Og det morsomme, gamle Ur, der stod i Hjørnet
inde i Spisestuen, mindede hende ogsaa om
Hjemmet! Der var en Fuldmaane midt paa Skiven,<a class="pagenum" name="Side_132" id="Side_132" title="[S. 132]"></a>
og dens tykke, smilende Ansigt vuggede sig uophørligt
frem og tilbage mellem to blaamalede, hvidkantede
Skyer. Mon det ogsaa kunde kukke?</p>

<p>Hun rejste sig for at kigge lidt nærmere paa
Uret, da der i samme Øjeblik, lige oppe over hendes
Hoved, lød nogle underlige, uartikulerede Hyl og en
heftig Banken og Hamren som af knyttede Hænder
mod en lukket Dør.</p>

<p>&mdash; Stille! raabte Hendes Naade ude i Køkkenet.</p>

<p>Og Jansen sank rædselsslagen ned paa sin Plads
i Sofaen.</p>

<p>Lidt efter stak den gamle Frue sit Raadsherrehoved
ind fra Køkkenet. Bankningen oppe paa
Loftet vedblev:</p>

<p>&mdash; Aa, min gode, vil De ikke komme lidt herud
og se efter Chokoladen et Minut!</p>

<p>Frøkenen gik ud.</p>

<p>Nu lød Larmen fra Loftet, som om nogen sparkede
med tyksaalede Støvler mod Døren deroppe.</p>

<p>&mdash; Saa skal da ogsaa Pokker ...! sagde Hendes
gamle Naade og skyndte sig ud i Entreen og op ad
Loftstrappen.</p>

<p>Lidt efter lød der en forvirret Raaben og Skrigen
deroppe fra. Saa blev en Dør smækket haardt i, og
Baronessen kom ned igen.</p>

<p>Hun saa meget ophidset ud og sugede Blodet af
en Finger, hvis yderste Led blødte:</p>

<p>&mdash; Hun bed mig, Djævleskabet! sagde hun.</p>

<p><a class="pagenum" name="Side_133" id="Side_133" title="[S. 133]"></a>
Kaninen saa paa hende med Øjne saa store, som
det var hende muligt at faa dem.</p>

<p>&mdash; Hvem? spurgte hun &mdash; Hvem bed?</p>

<p>&mdash; Stasia, naturligvis!</p>

<p>&mdash; Er hun ... da der oppe?</p>

<p>&mdash; Ja, hun sidder i Skabet! .... Saa nu er
Chokoladen færdig!</p>

<p>Alt i denne ny Verden, hun var dumpet ned i,
<em>alt</em> uden Undtagelse, satte den arme Frøken Jansen
i den ene skrækblandede Forundring efter den anden.
Saaledes havde hun rigtignok ikke tænkt sig, at Livet
og Menneskene var! Hjemme hos sin Moder, baade
da de boede i Hobro og nu i de senere Aar i
København, havde det været ganske anderledes.
Roligt og fredeligt var Døgnet gaaet. Og var der
end af og til kommet en Kurre paa Traaden mellem
Børnene, havde Forældrene altid vidst at dæmpe
Striden ved deres milde, besindige Tale. I København
syntes jo nok Kaninen, at Menneskene var
ikke fuldt saa gode, som de i Hobro; men saa
mærkelige som Folk her paa Egnen var de dog
ikke. Og det var ikke alene det, at de var mærkelige,
men hun fandt dem ogsaa haarde og ...
og&nbsp;.....</p>

<p>&mdash; Vil De lægge Dugen paa, lille Jansen!</p>

<p>Frøkenen tog Dugen, som Baronessen rakte
hende, og bredte den ud paa Bordet i Spisestuen.<a class="pagenum" name="Side_134" id="Side_134" title="[S. 134]"></a>
Og idet hun samtidig kiggede ind gennem Dagligstuen
og ud af Vinduet til Haven, sagde hun:</p>

<p>&mdash; Hvor mon dog Karen bliver af?</p>

<p>&mdash; Aa, hun kommer nok, naar hun bliver sulten!
sagde den gamle Frue &mdash; Sæt Dem nu ned, min
gode, saa kan vi snakke lidt sammen! Værsgod
og tag et Stykke Kage! De er alt for beskeden,
Mamsel! Det kommer man ikke langt med i denne
Verden!</p>

<p>Frøkenen havde placeret sig ved Bordet, og
Baronessen satte sig paa en Stol lige over for
hende.</p>

<p>&mdash; Køn er De ikke! sagde hun efter at have
betragtet Kaninen en Stund i Tavshed &mdash; Men De
er vist en god Sjæl. Maa jeg sige du til Dem?</p>

<p>Jansen rødmede helt op til den øverste Spids af
Ørene.</p>

<p>&mdash; Ja, gerne ... hviskede hun.</p>

<p>&mdash; Naa, tog Hendes Naade fat og lænede sig
bagover paa Stolen ret som en Forhørsdommer i
Funktion &mdash; Naa, min Pige, hvad synes du saa om
at være Skolemamsel hos min Svigerdatter?</p>

<p>&mdash; Rigtig godt ... stammede Frøkenen.</p>

<p>&mdash; Sludder! lød det brutalt fra den gamle &mdash;
Tal bare fra Leveren til mig!</p>

<p>&mdash; Bare Karen snart vilde komme! skreg det
et Sted inde i Kaninen. Hun kunde godt lide<a class="pagenum" name="Side_135" id="Side_135" title="[S. 135]"></a>
den gamle Frue; men hun holdt ikke af hendes
Krydsforhør.</p>

<p>&mdash; Er du maaske ogsaa henrykt ved at bo i
Oliekamret? spurgte Baronessen.</p>

<p>&mdash; Nej ... sagde Frøkenen sagte.</p>

<p>&mdash; Naa dog ikke! Ved du, at det Hul, du
kalder dit Værelse, blev i salig Hannibals Tid brugt
til Vognsmørelse og Petroleum? Men du holder
maaske meget af den Parfume?</p>

<p>&mdash; Moder har ogsaa skrevet til mig, at jeg
skulde bede Hendes Naade om et andet Værelse&nbsp;...</p>

<p>&mdash; Ja, bed du kun væk, min Stump! ... Hvad
er dine Forældre?</p>

<p>&mdash; Min Moder er Enke&nbsp;...</p>

<p>&mdash; Naa, ja det er sandt, det ved jeg jo! Har
hun flere Børn?</p>

<p>&mdash; Ja, en Dreng og to Smaapiger&nbsp;...</p>

<p>&mdash; De er ikke konfirmerede?</p>

<p>&mdash; Jo, Robert er; men Tvillingerne er kun tretten
Aar&nbsp;...</p>

<p>&mdash; Har hun oven i Købet Tvillinger! Hun
sidder vel smaat i det, din Moder?</p>

<p>&mdash; Ja, mange Penge har hun ikke&nbsp;...</p>

<p>&mdash; Hvor mange?</p>

<p>&mdash; Hendes Pension efter Fader er 800 Kroner.</p>

<p>&mdash; Herregud! Hvad var din Fader?</p>

<p>&mdash; Amtsfuldmægtig ... i Hobro&nbsp;...</p>

<p>&mdash; Hvornaar døde han?</p>

<p><a class="pagenum" name="Side_136" id="Side_136" title="[S. 136]"></a>
&mdash; Til Oktober bliver det ... tre Aar siden&nbsp;...</p>

<p>&mdash; Spis Kage! ... Hvad døde han af?</p>

<p>&mdash; Brystsyge&nbsp;...</p>

<p>&mdash; Er der nogen af Jer, der har arvet den Sygdom?</p>

<p>&mdash; Nej det ... tror jeg ... da ikke&nbsp;...</p>

<p>Her brast Kaninen i Graad. Hun slog Hænderne
for Ansigtet og hulkede højt.</p>

<p>&mdash; Men Gud i Himlen! udbrød den gamle Frue
betuttet &mdash; Bli'er du syg?</p>

<p>&mdash; Jeg holdt ... saa meget ... af Far&nbsp;...</p>

<p>Baronessen rystede energisk sine Krøller.</p>

<p>&mdash; Du er til Rotterne, min bedste! hvis du ikke
faar lidt mere Stivelse i dig! sagde hun.</p>

<p>&mdash; Ja&mdash;a ... hviskede Kaninen trøstesløs.</p>

<p>Og da hun ufortrødent vedblev at græde, rejste
den gamle Dame sig op og gik om til hende,
klappede hende paa Haaret og talte venlig med sin
dybe Mandfolkerøst.</p>

<p>&mdash; Saa, saa, saa! sagde hun &mdash; Er det en
Maner for et stort Pigebarn! Tør nu Øjnene og
drik sin Chokolade! Saa skænker vi en Kop til.</p>

<p>Hendes Naade var lidt i Forlegenhed med Tilfældet.
Hun havde ikke haft meget med den Slags
Taarer at gjøre i de sidste tredive Aar.</p>

<p>Hun lod igjen sin store, røde Haand glide kærtegnende
hen over Frøkenens Haar.</p>

<p>&mdash; Det er et smukt Haar, du har, lille Ven!<a class="pagenum" name="Side_137" id="Side_137" title="[S. 137]"></a>
sagde hun &mdash; Jeg holder meget af Farven. Og
saa er det saa blødt at føle paa som Kaninskind!</p>

<p>Jansen tog Hænderne fra Ansigtet, og i hendes
Øjne lyste noget som et Smil.</p>

<p>&mdash; Det maa jeg lide! nikkede Baronessen tilfreds
&mdash; Vi kommer længere frem ad Vejen med
Grin end med Graad, min Stump! ... Gaa nu ind
i Sovekammeret og vadsk Øjnene; for det er da ikke
værd, at Karen ser, at hendes Læremor har vandet
Agurker!</p>

<p>&mdash; &mdash;</p>

<p>Lidt efter kom samme Karen vandrende op
gennem Haven i Følge med Jens Kusk.</p>

<p>Hun saa brillant ud, den lille, som hun gik der
ivrigt gestikulerende og konverserende. Hun havde
en hvid, broderet Kjole paa, der næppe naaede
hende til Knæene; og en højrød «Bøllehat» sad hende
bag ad Nakken. Det lysblonde, næsten hvide Haar
hang løst ned om Skuldrene. Hendes Ansigt, Hals
og Arme var stærkt brunede af Solen, og hendes
mørke Øjne tindrede lige op i Ansigtet paa Kusken,
hvem hun rimeligvis fortalte en umaadelig interessant
Historie.</p>

<p>Baronessen og Frøkenen stod ved Vinduet og
saa ud paa de kommende.</p>

<p>&mdash; Det er en rar Tøs! sagde Hendes Naade &mdash;
<em>hende</em> kan jeg godt lide!</p>

<p>Paa een Gang brast begge Damerne i Latter:</p>

<p><a class="pagenum" name="Side_138" id="Side_138" title="[S. 138]"></a>
Karen havde pludselig givet den intet anende
Jens, der respektfuldt, men rimeligvis lidt uforstaaende,
gik og hørte paa hendes Beretning, et saa eftertrykkeligt
Puf i Siden, at han med nogle underlige
mastodontagtige Hop var faret midt ind i en Stikkelsbærbusk.
Og der stod han, medens Pigebarnet med
et Glædeshvin sprang op mod Huset.</p>

<p>&mdash; Tøs dog! truede den gamle Frue, da Karen
kom ind i Stuen.</p>

<p>&mdash; Saa du det, Bedstemor? lo hun og for hen
til Vinduet for at se, om Jens stak i Busken endnu.</p>

<p>Men han var da sluppen løs og gik nu op gennem
Haven.</p>

<p>&mdash; Hvad er det, der banker oppe paa Loftet?
spurgte Karen og lyttede.</p>

<p>Larmen deroppe var begyndt igen.</p>

<p>&mdash; Det er Stasia, det Utyske, der er i Skabet! ...
saadan et Skab skulde du ha', min gode Jansen, og
sætte Vilddyret der ind i, naar hun blev for slem!</p>

<p>&mdash; Pyt! sagde Karen og slog med Nakken &mdash; forleden
lukkede jeg Frøkenen inde paa&nbsp;....</p>

<p>Hun fuldendte ikke Sætningen, men lavede bare
nogle umaadelig store Øjne, der var halvt forskrækkede
og halvt skelmske.</p>

<p>Kaninen rødmede <span lang="de">über und über</span>.</p>

<p>&mdash; Saa haaber jeg da, at du fik nogle ordentlige
Strambuks, da du lukkede op igen! mente
Baronessen.</p>

<p><a class="pagenum" name="Side_139" id="Side_139" title="[S. 139]"></a>
&mdash; Det var ikke mig, der lukkede op&nbsp;...</p>

<p>&mdash; Karen ... bad Frøkenen og greb hende i
Armen.</p>

<p>... Det var ... det var Far! fuldendte Pigebarnet
ubarmhjertigt.</p>

<p>&mdash; Haa, haa! lo den gamle Frue &mdash; Det har
været Spas for Helmuth!</p>

<p>.... Skønt Enkebaronessen havde stredet imod
af alle Kræfter (det var jo hendes Svigerdatters Barn),
havde hun dog ikke kunnet holde Stand imod Karens
muntre og indtagende Elskværdighed. Det smukke,
viltre Pigebarn havde taget den gamle Raadsherres
Hjerte med Storm.</p>

<p>Ogsaa Karen var meget charmeret i sin Bedstemoder,
der var ganske anderledes morsom og «grinagtig»
end den stive, alvorlige «Grandma» inde i
København. Men Baronesse Alvilda, som hurtig
mærkede denne gensidige Sympati, syntes ikke om
den og modarbejdede den aabenlyst og hemmeligt.</p>

<p>Saaledes var det, som sagt, i Dag første Gang,
at Karen aflagde Enkebaronessen et Besøg. Og
hun havde næppe faaet Lov dertil, om ikke baade
Baronen og hendes kære Grev Scheele, der nu
atter befandt sig paa Næsset, havde lagt et godt
Ord ind.</p>

<p>Desuden mente Baronen, og med Rette, at man
skyldte hans Moder denne Høflighed&nbsp;....</p>

<p><a class="pagenum" name="Side_140" id="Side_140" title="[S. 140]"></a>
&mdash; Tak for Suggerladen! sagde Jens Kusk pludselig
højlydt ude i sin Ensomhed i Køkkenet.</p>

<p>Den gamle Frue gik derud:</p>

<p>&mdash; Vil han ha' en Kop til?</p>

<p>&mdash; Næi, ellers mange Tak, Hinnes Naade!</p>

<p>&mdash; Et Stykke Kage?</p>

<p>&mdash; Næi, mange Tak!</p>

<p>&mdash; Der ligger en Cigar til ham i Vinduet; den
kan han gaa udenfor og ryge!</p>

<p>&mdash; Jeg si'er saa mange Tak! ... Og saa er det
vel bedst, jeg gaar hen og spænder for?</p>

<p>&mdash; Nej! raabte Karen ud gennem Døren.</p>

<p>&mdash; Jo! sagde Kaninen &mdash; din Mama har sagt,
at vi skal køre herfra Kl. seks!</p>

<p>&mdash; Saa spænder jeg altsaa for? spurgte Jens igen.</p>

<p>&mdash; Nej! sagde Karen.</p>

<p>&mdash; Jo! sagde Kaninen &mdash; vil De være saa god!</p>

<p>&mdash; Ja saa spænder jeg for da! sagde Kusken
og gik.</p>

<p>&mdash; Uf, Mama! vrissede Karen &mdash; hun er somme
Tider saa vigtig!</p>

<p>&mdash; Haa, haa! lo den gamle Frue. Men hun tog
dog Pigebarnet blidt i Øret og sagde &mdash; Du er en
skidt Tøs! saadan taler man ikke om sin Moder!</p>

<p>Larmen oppe paa Loftet voksede. Hængelampen
over Spisestuebordet ligefrem dirrede i sine Kæder.
Men Baronessen lod, som om hun intet hørte.</p>

<p>&mdash; Vil Tøsen ha' mere Chokolade? spurgte hun.</p>

<p><a class="pagenum" name="Side_141" id="Side_141" title="[S. 141]"></a>
&mdash; Ja Tak! sagde Karen &mdash; Aa, Bedstemoder,
bad hun saa &mdash; maa der ikke blive lukket op for
Stasia?</p>

<p>Den gamle saa hen paa det store Ur.</p>

<p>&mdash; Om fem Kvarter! sagde hun &mdash; Præcis
Klokken syv lukker jeg op.</p>

<p>&mdash; Hvad har hun gjort? spurgte Karen med
Munden fuld af Kage.</p>

<p>&mdash; Hun har sat Oldenborrer paa mig.</p>

<p>&mdash; Oldenborrer? spurgte Kaninen.</p>

<p>&mdash; Ja, Oldenborrer, det Skarn! nikkede den
gamle Naade vredt &mdash; I Middags, da jeg laa og sov
inde paa Sofaen, listede hun sig ud i Haven og
fangede fire af de største og satte dem op under
mine Skørter, saa jeg vaagnede ved, at de kravlede
paa mine Ben!</p>

<p>Frøken Jansen gyste stille. Men Karen lo, saa
det rungede.</p>

<p>&mdash; Sikket Grin! sagde hun.</p>

<p>&mdash; Nej, det var aldeles ikke «Grin», min Snut!
mente Baronessen lidt pikeret &mdash; for jeg hader
Oldenborrer!</p>

<p>&mdash; Men hvor kunde det dog falde hende ind,
Bedstemoder?</p>

<p>&mdash; Aa, jeg havde givet hende et Par Kindheste,
fordi hun slog mig en Tallerken i Stykker!</p>

<p>&mdash; Kindheste, spurgte Karen næsvist &mdash; hvor
mange Ben har de?</p>

<p><a class="pagenum" name="Side_142" id="Side_142" title="[S. 142]"></a>
&mdash; Fem! sagde den gamle og viste sin ene Haand
frem &mdash; Vil du ha' en med hjem?</p>

<p>Karen lo og greb Baronessens Haand og kyssede
den.</p>

<p>&mdash; Du er en morsom Kone, Bedstemoder! sagde
hun &mdash; meget morsommere end alle andre Mennesker!</p>

<p>Saa rullede Vognen frem ude paa Vejen og holdt
foran Havelaagen. Og samtidig slog Klokken seks
paa det store Ur.</p>

<p>&mdash; Der er Jens, den Skurk! sagde Karen.</p>

<p>&mdash; Men Karen dog! formanede Kaninen.</p>

<p>Og saa tog man Afsked og kørte bort&nbsp;....</p>

<p>Og da Uret næste Gang slog fuldt Slag, præcis
syv, hverken et Minut før eller senere, gik Hendes
gamle Naade op paa Loftet for at aabne Stasias
Fængsel.</p>



<hr class="chapbreak" />
<div><a class="pagenum" name="Side_143" id="Side_143" title="[S. 143]"></a></div>

<p>Stine Napoleon havde igen været inde i Præstens
Kontor og hentet Penge. Denne Gang var det hendes
Ugeløn, thi det var Lørdag; men hun havde da slaaet
paa, at Pastoren snart maatte rykke ud med et Par
Kroner til Salve; Benet var værre end nogen Sinde.</p>

<p>Mascani havde siddet ved sit Skrivebord og hørt
paa hendes Klager uden at svare hende et Ord.
Men pludselig var han faret op fra Stolen og havde
slaaet en Haand i Bordet, saa det rystede, og raabt,
at han vilde ikke høre mere paa hendes Vrøvl!
Hvad kom hendes Sygdom og Daarlighed ham ved?
Hun havde sin gode Fortjeneste i Præstegaarden, og
dermed maatte hun nøjes. Af pure Medlidenhed
holdt han paa hende og lod hende faa Arbejdet i
Haven, skønt hun udførte det tarveligt nok. Han
havde alt for længe fundet sig i hendes Paatrængenhed;
og tog hun sig ikke en mere beskeden Opførsel paa,
maatte kun søge Arbejde andetsteds.</p>

<p>Stine stod henne ved Døren og tabte ganske
Maal og Mæle ved denne Tordenbyge. Hendes smaa,
lurende Øjne vidste ikke det Sted, de skulde fæste<a class="pagenum" name="Side_144" id="Side_144" title="[S. 144]"></a>
sig. Hun pillede med sine røde, kluntede Fingre
ved Forklædebaandene, og Tæerne i de nøgne, graa
Strømpefødder bevægede sig nervøst under det stumpede
Skørt.</p>

<p>&mdash; Jager Pastoren mig væk? spurgte hun trodsigt.</p>

<p>&mdash; Nej! sagde Præsten. &mdash; Du skal faa Arbejde;
det har jeg jo sagt! Men jeg vil være fri for dit
evige Prelleri for Penge. Du faar den Løn, du har
fortjent; og maa være glad til, at jeg beholder dig.
Thi Synet af dig er blevet mig en Vederstyggelighed!</p>

<p>Nu tog Stine det Parti at give sig til at græde.</p>

<p>&mdash; Aldrig havde jeg dog tænkt <em>det</em>! sagde hun
og løftede Forklædet op til Øjnene. &mdash; Herregud,
at jeg skulde jages fra Gaarden med Spot og Skam!
Og hvor skal jeg gaa hen og skaffe Føden og Klæderne
til Børnene, naar Pastoren slaar Haanden af
vos? Og hvad vil Manden si'e! Aa Gud, aa Gud,
at det skulde hænde!</p>

<p>Præsten gik tæt hen til hende og tog hende
haardt i Armen. Hans Øjne skinnede af Vrede, og
hans Ansigt var blegt.</p>

<p>&mdash; Du skriger, sagde han. &mdash; Du klager og
jamrer! Lykkelig er du, at du kan det! Tror du
ikke, at jeg kunde ha' Lyst til at hyle, saa det
hørtes over alle Bjærge? Men jeg maa tie, maa
jeg, og lukke min Dør og skyde Slaaen for for al
den Jammer og Elendighed, som sidder herinde! Det
er Forskellen ser du, det er Forskellen paa Jer og<a class="pagenum" name="Side_145" id="Side_145" title="[S. 145]"></a>
os! ... Gaa saa! Gaa bort med dig! Jeg vil
ikke se dig for mine Øjne, du skidne Kar, som du
er! Og tænker du paa at hævne dig, saa skal jeg
sige dig een Ting: <em>Den Dag er ikke fjern, da
baade du og jeg skal staa nøgne for Menighedens
Aasyn!</em></p>

<p>Han slap Taget i hendes Arm og stødte hende
haardt fra sig hen mod Døren. Og Stine skyndte
sig ud gennem den med Skrækken stirrende frem af
sine vidtaabne Øjne. Træskoene snappede hun til
sig ude i Forstuen og humpede med dem i Haanden
bort over Gaardspladsen, saa hurtig hendes daarlige
Ben kunde bære hende.</p>

<p>Nede i Haven stod Put-Amalie, hendes Naboerske,
som ogsaa havde faaet Arbejde i Præstegaarden.</p>

<p>&mdash; Men Jøsses Kors dog, Stine! sagde hun og
slog Hænderne sammen. &mdash; Hva' fejl' dig dov? Har
du set Gespenser?</p>

<p>Stine sank om paa en Bænk og lod Træskoene,
som hun endnu holdt i Haanden, dumpe ned paa
Jorden ved Siden af sig.</p>

<p>&mdash; Han er ædende, splintrende gal! stønnede
hun. &mdash; Han løftede Haand imod mig!</p>

<p>&mdash; Krestus Jesus! hviskede Amalie. &mdash; Slog
han dig?</p>

<p>&mdash; Han kunde ha' vovet paa det! sagde Stine.
&mdash; En kunde bringe ham li'e lukt ind i Tugthuset,
hvis en vilde tale!</p>

<p><a class="pagenum" name="Side_146" id="Side_146" title="[S. 146]"></a>
Amalie saa sig forfærdet om.</p>

<p>&mdash; Hys, hys, dov! hviskede hun. &mdash; Ta' vare
paa din Mund! Du var evig ulykkelig, om no'en
hørte dig!</p>

<p>&mdash; Jeg er den Unde raspeme li'e glad! beedigede
Stine. &mdash; Han har voldt mig Ulykker og Spe'takler
nok med Manden derhjemme i sin Tid! Og nu
nægter han mig de Par Skilling, som han ligefrem
kan dømmes til at betale mig, om det kom til
Rettergang mellem vos!</p>

<p>&mdash; Naa-aa, mente Amalie og skævede ondskabsfuldt
hen til Naboersken. &mdash; I var vel enige nok om
den Ting!</p>

<p>&mdash; Hva' ved du om det? spurgte Stine skarpt.</p>

<p>&mdash; Næi, naturligvis!&nbsp;...</p>

<p>&mdash; Har du kanske haft din Næse imellem?</p>

<p>&mdash; Næi&nbsp;....</p>

<p>&mdash; Saa holder du din Hals!</p>

<p>Put-Amalie bed Svaret i sig. Hun vilde nødig
være usams med Stine, for det var paa hendes Anbefaling,
at hun havde faaet sin Gang her i Præstegaarden,
og der faldt jo foruden Lønnen ofte en
Kop Kaffe og en Bid Brød af.</p>

<p>&mdash; La' vos saa se aa faa plukket di Ribs af!
sagde Stine efter en lille Pause og stak Fødderne i
Træskoene og gik hen og satte sig paa den trebenede
Malkeskammel, som hun havde bragt med sig<a class="pagenum" name="Side_147" id="Side_147" title="[S. 147]"></a>
hjemmefra, da hun ikke taalte at staa oprejst og
bøjet i Timevis.</p>

<p>Og begge tog de saa fat paa Arbejdet.</p>

<p>&mdash; Det Svin! sagde Stine lidt efter indigneret.
&mdash; Ved du, hva' han sa'e?</p>

<p>&mdash; Nej? spurgte Amalie og spidsede Øren.</p>

<p>&mdash; Han sa'e, at det vilde ikke vare længe, forinden
baade han og jeg skulde klæ' vos a' li'e midt
for hele Menigheden!</p>

<p>&mdash; Krestus Jesus! mumlede Amalie og korsede
sig. &mdash; Er det en Præst, der kan føre saadan Ord
i sin Mund! Men Pigerne deroppe si'er da osse,
at Fanden vist snart flyver a' Sted med ham; for der
gaar ikke en Dag, uden at han skriger og raaber
og falder i Besvimelse, saa Fruen og Frøkenen har
nok aa gøre med at faa blæst Liv i ham igen. Det
<em>maa</em> jo ende med et Mirakel!</p>

<p>&mdash; Ja, at Vorherre kan putte saadan et Sind i
en Præst! sagde Stine, der nu var bleven mere
rolig og raisonabel. &mdash; Det er li'efrem til at undre
sig ihjel over! Men et kønskabt Mandfolk har han
sgu altid vaaren; og det er sgunne saa underlig, at
et sølle Kvindfolk ikke kan staa ham imod, naar
han <em>vil</em>!</p>

<p>&mdash; Næi vist saa! nikkede Amalie. &mdash; Men hvorfor
kan han ikke holde sig til Konen? Det er jo
da derfor, di har taget til Ægte.</p>

<p><a class="pagenum" name="Side_148" id="Side_148" title="[S. 148]"></a>
&mdash; Hun opdagede jo, at han kunde ikke nøjes
med hende; og saa laasede hun a'!</p>

<p>&mdash; Jamen nu er han jo da blit gammel.</p>

<p>&mdash; Gammel? grinte Stine. &mdash; Hæ, det er li'som
med Juleøl: jo ældre det bli'er, jo værre sprutter det!</p>

<p>Længe endnu vedblev disse to hæderværdige
Kvinder at tale skønne Ord om deres arme Præst.
Stine, der ellers altid plejede at veksle Tema, naar
Snakken mellem Naboer og Genboer faldt paa Mascani
og hans Bedrifter, lagde i Dag ikke det mindste
Skjul paa sin Viden og Kendskab til hans Færd i
Præstegaarden og udenfor, fuld af Hævnsyge, som
hun var, paa Grund af den Behandling, hun havde
faaet inde paa Kontoret. Og Put-Amalie, hvis Liv
og Levnet ej heller havde været af Farve som den
første Sne, lyttede fuld af Glæde og Andagt til den
andens Beretninger. Ja, stundom kunde hun endogsaa
supplere dem med et eller andet lille Træk,
som endnu ikke var kommet Stine for Øren. Hun
vidste til Eksempel at melde om nogle Vandringer,
Præsten foretog sig inde mellem Klitterne paa de
Tider af Dagen, naar Sognets Kvinder og halvvoksne
Tøse gik i Bad fra Strandbredden.</p>

<p>&mdash; Jeg tror ligefrem, det er en Galskab i Blodet
paa ham! sagde Stine filosofisk. &mdash; Du skal se, han
ender paa Anstalten li'som Mikkel Skrædder!</p>

<p>&mdash; Eller i Tugthuset! mente Amalie. &mdash; For
<em>det</em> er der da Straf for, ved jeg!</p>

<p><a class="pagenum" name="Side_149" id="Side_149" title="[S. 149]"></a>
&mdash; Ja-a, hvis han forgriver sig paa dem! sagde
Stine.</p>

<p>&mdash; Det gør han sgu nok! nikkede Amalie fortrøstningsfuldt.</p>

<p>&mdash; &mdash; &mdash;</p>

<p>Som disse to Smaakoner talte om deres Sognepræst,
saaledes talte den hele Egn.</p>

<p>Ikke kunde to Mennesker komme sammen, uden
at det straks lød: Har De hørt den sidste om Mascani?
Har De hørt? Har De hørt?</p>

<p>Enkelte alvorlige Eksistenser blev baade røde
og blege af Forargelse og mente, at der burde
klages til Provst og Bisp. Men de fleste lo og
morede sig over Præstens Bukkespring, som man
næsten altid er tilbøjelig til at le af og more sig
over den Art erotiske Kalamiteter. De betragtes
som en Slags moralsk Tandværk, der kun gør sit
Offer latterligt!</p>

<p>Men den ulykkelige Mascani selv lo ikke! Han
følte klarere og klarere en Katastrofe nærme sig.
Og som et Menneske, der mærker Sindssygen gro i
sin Hjerne, faldt han snart hen i dump Resignation
og rasede snart i vild Fortvivlelse, skreg op og slog
om sig derhjemme i sin Stue, saa at hans Kone
og Datter sad blege af Angest. Ind til ham kunde
de ikke komme, da han altid stængede Dørene til
sit Kontor, naar han mærkede et Anfald nærme sig.
Men de holdt Vagt i Stuerne udenfor og vogtede<a class="pagenum" name="Side_150" id="Side_150" title="[S. 150]"></a>
paa ham, at ikke Tjenestefolkene skulde komme i
Nærheden og lytte og forstaa og bringe Sladder og
Rygter i Omløb.</p>

<p>Det var strenge Dage for Clara og hendes
Moder. De havde aldrig et Øjebliks Ro. Var
Pastoren ude, afventede de i dirrende Spænding
hans Hjemkomst. Og naar han var hjemme, for de
sammen ved hver usædvanlig Larm og sendte hinanden
ængstelige Blikke. Thi Præsten havde engang
ladet en Ytring falde om, at man maatte være belavet
paa, at han en skønne Dag «gjorde en Ende
paa det hele».</p>

<p>Og var Dagene onde at gennemleve, var Nætterne
endnu værre. Naar de to Kvinder var gaaet
op paa deres Værelse for at gaa i Seng, kunde de
i Timevis holdes vaagne af hans Puslen og Listen i
Etagen nedenunder. Clara, der havde maattet flytte
sin Seng ind i Pastorindens Værelse, var engang
gaaet ned for at se, hvad Faderen tog sig for. Men
hun fandt Døren til Dagligstuen aflaaset; og da hun
kiggede ind gennem Nøglehullet, saa hun ham vandre
rundt derinde, nøgen til Bæltestedet, medens han
hudflettede sin blottede Ryg med et knudebesat Reb,
saa han stønnede ved det. I Rædsel havde hun da
hugget sine knyttede Hænder mod Døren og raabt:</p>

<p>&mdash; Far, Far, hvad er det dog! Luk op! Lad
mig komme ind! Hører du! Hører du!</p>

<p><a class="pagenum" name="Side_151" id="Side_151" title="[S. 151]"></a>
Men saa var Lampen bleven slukket, og ikke
en Lyd hørtes mere derinde.</p>

<p>Lidt efter var Moderen ogsaa kommen ned, og
de havde da begge gaaet den halve Nat udenfor paa
Gangen og lyttet. Men alt havde været stille.</p>

<p>Og da Mascani næste Morgen mødte til Te i
Spisestuen, var der intet usædvanligt at spore hos
ham. Og spørge turde de jo ikke&nbsp;...</p>

<p>Gladest var disse tre ulykkelige Væsener, naar de
var ude i Selskab eller selv havde Gæster. Saa
kunde Pastoren spøge og le og være den muntreste
af de muntre. Ingen skulde da let kunne tro om
den Mand, at han førte en daglig opslidende Kamp
med sig selv for ikke pludselig at udstøde dette
hvinende, skærende Skrig, der stadig laa som en
Klump i hans Bryst og pressede paa og vilde frem;
dette Skrig, der engang (det vidste han, og derfor
var hans Kamp saa fortvivlet) vilde tage Magten fra
hans Vilje og pine sig frem gennem hans Strube
som Skriget fra et dødsramt Dyr, der har kæmpet
for Livet&nbsp;....</p>

<p>Dog var der et Par Øjne, som hans selskabelige
Munterhed og Livsglæde ikke skuffede: Det var
Hendes gamle Naades.</p>

<p>&mdash; Kom lidt herhen, bedste Macaroni, kunde
hun en saadan Aften sige &mdash; og sæt Dem ved Siden
af mig, at vi kan faa en Passiar sammen! ... Ved<a class="pagenum" name="Side_152" id="Side_152" title="[S. 152]"></a>
De, hvad De skulde, min gode? fortsatte hun saa,
naar Pastoren havde sat sig.</p>

<p>&mdash; Nej? spurgte Præsten med et usikkert Blik;
thi han havde i den sidste Tid begyndt at frygte
hendes Ligefremhed og Mangel paa Hensyntagen.</p>

<p>&mdash; De skulde rejse!</p>

<p>&mdash; Rejse?</p>

<p>&mdash; Ja; rejse bort et halvt Aars Tid og se at
komme til Kræfter! Jo, vist saa! Tror De ikke,
jeg kan se, at De er syg? Der er jo snart ikke
mere Kød paa Dem end paa en almindelig Kanariefugl!
Før var De brun, og det klædte Dem. Men
nu er De jo ganske grøn! Hvad er det, der piner
Dem? I gaar alle sammen rundt her og bliver saa
løjerlige! Se nu til Helmuth! Tror jeg ikke,
Drengen er bleven nervøs trods alt sit Kød! I
skulde rejse sammen og lade Madammerne være,
hvad de er! Ja, De ler, min kære Macaroni; men
jeg har levet længe nok til at kunne se bag Tænderne!</p>

<p>Pastoren rejste sig. Han gouterede ikke Intimiteter,
naar de berørte ham selv. Og han forsikrede
smilende, at han havde aldrig befundet sig bedre end
nu for Tiden. Kun en Smule Hovedpine af og til,
det var det hele!</p>

<p>Men Enkebaronessen lod sig ikke føre bag Lyset.
Hun rystede sine Krøller og hævede en Pegefinger.</p>

<p><a class="pagenum" name="Side_153" id="Side_153" title="[S. 153]"></a>
&mdash; Verden er forrykt! sagde hun. &mdash; I ender
alle paa Galehuset! Jeg er den eneste normale!</p>

<p>Og hun trak Mascani ned ved Siden af sig igen
og begyndte, medens hun holdt fast paa ham, ivrigt
hviskende at betro ham sine Bekymringer med Hensyn
til Helmuth og Baronesse Alvilda.</p>

<p>&mdash; Det gaar rent Fanden i Vold! sagde den
gamle Dame. &mdash; Jeg ser jo, hvor Drengen pines.
Hun har kun Øjne for ham, Scheele, Fætteren, den
Fløjelsabekat! Hvad skal det ende med? Naar Helmuth
endda ikke brød sig om hende; men han er
jo saa væk i hende som en Kat i en Rødspætte!
Snakke ham til Rette, det nytter ikke. Jeg har
prøvet paa det, men han bed mig af, saa det sved.
Har De ikke et Raad? For galt ender det, om
Drengen kommer over dem engang. Jeg kender
ham! Hjernen paa ham bliver til Grød, og saa slaar
han løs uden at tænke paa, at der kommer en Onsdag
efter en Tirsdag. Kan De ikke hjælpe! Kan
De ikke tale med en af Parterne?</p>

<p>Men Pastoren rejste sig igen og vrissede med
Hovedet. Han vilde ikke høre mere. Brød sig ikke
om at høre mere. Hvad kom det hele ham ved!
Alt, hvad der foregik uden for ham, interesserede
ham ikke; syntes ham saa smaat og ubetydeligt i
Forhold til det store, tilstundende Opgør, han skulde
have med sig selv!</p>

<p>Og han bukkede for den gamle Baronesse og<a class="pagenum" name="Side_154" id="Side_154" title="[S. 154]"></a>
kom med nogle Udflugter og Undskyldninger: Man
skulde ikke blande sig i andres Sager; det kom der
aldrig noget godt ud af. Man skulde ikke agere
Forsyn. Menneskene gled dog alligevel derhen, hvor
deres Skæbne førte dem o. s. v., o. s. v. ... Og han
lo forceret op og kyssede hendes Haand og skyndte
sig ind mellem de andre Gæster.</p>

<p>Og snart hørte man hans Latter og Tale klinge
højlydt gennem Stuerne&nbsp;...</p>

<p>Men naar han saa senere paa Aftenen kørte hjem
sammen med sin Kone og sin Datter, sad han tavs
og med lukkede Øjne trykket ind i et Hjørne af
Vognen. Og ej heller Damerne talte. Alle gruede
de for Natten, der stundede til.</p>



<hr class="chapbreak" />
<div><a class="pagenum" name="Side_155" id="Side_155" title="[S. 155]"></a></div>

<p>&mdash; Det er forfærdelig kedeligt, at han er min
Onkel! sukkede Karen og stirrede drømmende ud i
Halvmørket.</p>

<p>&mdash; Man kan godt blive gift med sin Onkel, erklærede
Clara Mascani afgjort.</p>

<p>&mdash; Ja, jeg har en Tante, der er gift med sin!
sagde Kaninen.</p>

<p>&mdash; Somme Tider gaar jeg ned i Vestibulen og ta'er
hans Hat paa og kysser hans Handsker! nikkede
Karen sværmerisk.</p>

<p>Frøken Mascani lo og klappede i Hænderne:</p>

<p>&mdash; Du er storartet!</p>

<p>&mdash; De er af Ruslæder, vedblev den lille &mdash; Jeg
har taget den ene! ... Lugt! sagde hun og halede
en Handske op af sin Kjolelomme og pressede den
ind mod sit Ansigt.</p>

<p>Clara snappede Relikvien fra hende.</p>

<p>&mdash; Ah! sagde hun og borede Næsen ned i
den &mdash; hvor den dog er dejlig! ... Maa jeg ha'
den, hva' Baby?</p>

<p>&mdash; Næ, du kan tro nej! skyndte Baby sig og<a class="pagenum" name="Side_156" id="Side_156" title="[S. 156]"></a>
rev Handsken fra hende igen og gemte den ilfærdigt
helt nede paa Bunden af Lommen.</p>

<p>Kaninen sendte de to andre et forskræmt Blik
og rødmede. Hun begreb ikke, at de saa frimodigt
kunde blotte deres Hjertes Følelser&nbsp;....</p>

<p>Det var Søndag, og Frøken Mascani havde været
paa Næsset siden om Formiddagen. Hun var kørt
hjem med Herskabet, der havde været til Førstegudstjeneste.
Og skønt hun var fyldt de nitten Aar,
morede hun sig fortræffelig sammen med Karen og
Frøken Jansen. Og saa snart hun var hjemmefra,
skænkede hun ikke de ulykkelige Forhold i Præstegaarden
en Tanke.</p>

<p>De tre Pigebørn havde hen paa Eftermiddagen
faaet kogt noget Chokolade, som de havde hældt
paa en Flaske, og med den og noget Hvedebrød i en
Kurv var de saa vandret ud i Skoven og var endt
i Straahytten, hvor de havde fortæret deres medbragte
Furage.</p>

<p>Og saa var Karen kommen frem med to Cigaretter,
som hun havde tilvendt sig inde i Moderens Toiletværelse,
og dem havde hun og Clara tændt og
dampet paa. Kaninen fik ondt, bare hun tænkte
paa Tobak.</p>

<p>Straahytten laa, som sagt, nede for Enden af den
lange Bøgeallé, der hvor Skov og Have gled over i
hinanden. Det var en cirkelrund, gammel Hytte,
bygget af raa Fyrrestammer og tækket med et højt,<a class="pagenum" name="Side_157" id="Side_157" title="[S. 157]"></a>
spidstopløbende Straatag. Der var rart svalt derinde,
og der herskede et behageligt, mystisk Halvmørke,
idet Dagslyset kun sivede ind gennem et lille, firkantet
Vindue øverst oppe i Taget.</p>

<p>Pigebørnene havde lukket Døren af for sig ved
at sætte Krogen paa indvendig. Og nu havde de
ligget paa Løjbænkene derinde og sludret og røget
en halv Timestid, efter at Chokoladen og Hvedebrødet
var fortæret.</p>

<p>&mdash; Skal vi gaa i Vandet? spurgte Karen pludselig.</p>

<p>&mdash; Nej! sagde Kaninen afgjort.</p>

<p>&mdash; Jo&mdash;o! raabte Clara Mascani og slængte Cigaretten
fra sig &mdash; lad os det!</p>

<p>&mdash; Jamen vi har jo ingen Haandklæder med.
Og vi kan heller ikke komme ind i Badehuset!</p>

<p>&mdash; Pyt! vi gaar fra den aabne Strand og tørrer
os paa vore Særker! mente Baby rapmundet.</p>

<p>Der blev endnu lidt Vrøvlen frem og tilbage;
men Karen og Clara sejrede. Og det blev bestemt,
at man skulde lade Kurven med Kopperne staa i
Straahytten, indtil man gik hjem.</p>

<p>Men pludselig udstødte Karen et højt Skrig:</p>

<p>&mdash; Der er Ild! Der er Ild!</p>

<p>Og i samme Øjeblik saa man Røg og Flammer
slaa til Vejrs henne i Hyttens ene Hjørne, hvor der
laa en Bunke Papirsstrimler og visne Blade.</p>

<p>&mdash; Det er fra min Cigaret! sagde Clara bestyrtet<a class="pagenum" name="Side_158" id="Side_158" title="[S. 158]"></a>
og blev staaende stiv af Skræk og stirrede hen paa
Ilden, der blussede lystigere og lystigere.</p>

<p>&mdash; Sluk! Sluk! skreg Karen og for hen mod
Døren &mdash; Lad os raabe om Hjælp!</p>

<p>Men Kaninen, der i alvorligere Situationer dog
til syvende og sidst vistnok var den mest praktiske
af disse trende smaa Perlehøns, rev i en Fart et Par
Græstørv løs af en af Løjbænkene, kastede dem
over Flammerne og trampede rundt paa dem. Hvorved
det temmelig hurtigt lykkedes hende at slukke
Ilden.</p>

<p>&mdash; Hvor <em>turde</em> du, Frøken Jansen? spurgte
Karen beundrende.</p>

<p>&mdash; Aa, det var da saa nemt&nbsp;....</p>

<p>&mdash; Tak! nikkede Clara Mascani ganske bleg og
strøg Frøkenen over Haaret &mdash; Det var ogsaa
frygtelig letsindigt af mig at kaste Cigaretten fra mig
herinde. Hvis der nu var gaaet rigtig Ild!</p>

<p>&mdash; Novve! sagde Karen med sit Yndlingsudraab,
som hun altid anvendte i den højeste Sindsbevægelse
&mdash; det havde været en værre Historie!</p>

<p>&mdash; Sæt Ilden havde naaet Taget! sagde Clara.</p>

<p>&mdash; Saa var vi bleven stegte! mente Karen.</p>

<p>&mdash; Naa&mdash;aa, vi var vel nok slupne ud! smilede
Kaninen, der endnu stod og trampede paa Brandstedet
for at slukke de sidste Gløder.</p>

<p>&mdash; Jamen Hytten var da futtet a'! nikkede
Baby &mdash; Det kunde for Resten ha' været Sjov! ...<a class="pagenum" name="Side_159" id="Side_159" title="[S. 159]"></a>
Skal vi saa gaa? spurgte hun &mdash; Vi maa skynde
os. For vi skal være hjemme og ha' klædt os om
til Middag!</p>

<p>Og hun aabnede i det samme Døren og slog den
helt tilbage, saa at det halvmørke Rum fyldtes af
det grønlige Lys, der laa ude under Træerne.</p>

<p>&mdash; Puhh, sikken Varme! vedblev hun &mdash; Det
skal rigtignok blive dejligt at komme til at staa paa
Hovedet i Vandet! Kan du svømme, Clara?</p>

<p>&mdash; Ja, lidt.</p>

<p>&mdash; Saa kan du lære Frøken Jansen og mig det!</p>

<p>Kaninen forsøgte et sidste Argument:</p>

<p>&mdash; Jeg tror ikke, at din Mama vil synes om, at
vi gaar ud fra den aabne Strand, Baby!</p>

<p>&mdash; Jo&mdash;o, Mama er i godt Humør i Dag!
sagde Karen og laasede Døren, hvilket lod sig gøre
ved Hjælp af et stort, gammelt Søm, der sattes ned
i en Øsken.</p>

<p>Og saa begav de unge Damer sig af Sted ad
Spadserestien ned mod Fjorden.</p>

<p>Vejen, de fulgte, gik først langs Skræntens øverste
Kant med Udsigt over Vandet til Skovene og Markerne
paa den anden Side. Fjorden var saa smal,
at man tydelig kunde se Dyr og Mennesker færdes
ovre paa den modsatte Bred.</p>

<p>&mdash; Se, der er ogsaa nogen, der bader! sagde
Clara og pegede ud over Vandet, hvor en tre-fire
nøgne Legemer lyste i Solskinnet.</p>

<p><a class="pagenum" name="Side_160" id="Side_160" title="[S. 160]"></a>
&mdash; Der kan du se, Frøken Jansen, sagde Karen
hoverende &mdash; saa kan vi da ogsaa!</p>

<p>Stien skraanede nu ned mod Engene. Og lidt
efter stod de unge Piger nede paa Grønsværet i den
bagende Sol.</p>

<p>Baade Frøken Mascani og Kaninen standsede og
kiggede betænkeligt ud over den store, nøgne, solhede
Flade, der yderst langs Strandkanten var begrænset
af en Række temmelig høje Klitter.</p>

<p>Men Karen var allerede et langt Stykke ude
paa Engen.</p>

<p>&mdash; Kom nu! raabte hun &mdash; Vi <em>skal</em> i Vandet!</p>

<p>Og saa fulgte de andre efter.</p>

<p>Der var en Del Grøfter og Diger at komme
over; og ganske opløste af Varme naaede man ud
til Klitterne, fulgte et Digeløb ind mellem to af
dem og stod nu paa den smalle, sandede Strandbred.</p>

<p>Lige ud for Stedet, et halvt Hundrede Alen ude
i Vandet vel, laa Badehuset. Der førte ingen Bro
ud til det, man naaede derud pr. Vogn.</p>

<p>&mdash; Een, to, tre! sagde Karen og begyndte at
rive Tøjet af sig &mdash; Første Mand i Vandet!</p>

<p>Ogsaa Frøken Mascani tog fat paa at afføre sig
sine Klæder.</p>

<p>Men Kaninen satte sig i Græsset ved Foden af
Klitten. Hun <em>kunde</em> ikke bekvemme sig til denne<a class="pagenum" name="Side_161" id="Side_161" title="[S. 161]"></a>
Friluftsbaden. Hun var ikke vant til det; havde
aldrig prøvet det før.</p>

<p>&mdash; Naa, Frøken Jansen! raabte Karen, der
allerede sad i den bare Chemise og trak Strømperne
af &mdash; Nu er vi andre snart færdige!</p>

<p>&mdash; Jeg vil ikke med! raabte Jansen tilbage &mdash;
Vi har heller ingen Badehætte, og Haaret bliver saa
væmmeligt af Saltvand!</p>

<p>&mdash; Vi kan binde vore Lommetørklæder over
Hovedet! foreslog Frøken Mascani.</p>

<p>&mdash; Nej, jeg vil ikke med! sagde Kaninen.</p>

<p>&mdash; Hurra&mdash;a! skreg Karen og sprang med lange
Skridt ud mod Vandet.</p>

<p>&mdash; Dit Haar! raabte Frøkenen efter hende.</p>

<p>&mdash; Blæse med det! sagde den lille og for af
Sted.</p>

<p>Det var meget lavvandet, saa at hun maatte vade
et langt Stykke ud, forinden Vandet naaede hende
til Knæene.</p>

<p>Solen skinnede paa hendes nøgne, buttede Legeme,
hvis gullige Hud lyste som mat Rav. Og hendes
store, løse Haar flød hende ned over Ryggen.</p>

<p>&mdash; Kom nu, Clara! raabte hun og satte sig ned
og gav sig til at plaske med Arme og Ben, saa
Vandet sprøjtede og skummede rundt om hende.</p>

<p>Frøken Mascani var nu ogsaa fuldstændig afklædt
og stod og bandt omhyggeligt sit Lommetørklæde
fast om sit Hoved.</p>

<p><a class="pagenum" name="Side_162" id="Side_162" title="[S. 162]"></a>
Saa gik hun hen og stak sin ene Fodspids i
Vandet.</p>

<p>&mdash; Uh, sagde hun og gyste let &mdash; det er koldt!</p>

<p>&mdash; Kom her ud! skreg Karen!</p>

<p>Og Clara tog en energisk Beslutning og løb ud
til hende.</p>

<p>Kaninen sad og saa paa dem. Det var ikke fri
for, at hun misundte dem deres Fornøjelse. Hun
fortrød næsten, at hun havde sagt, at hun ikke vilde
med.</p>

<p>Vandet saa saa indbydende ud, og de to derude
laa og plaskede rundt og raabte og lo og sprøjtede
hinanden.</p>

<p>Paa een Gang kom der Taarer op i Kaninens
Øjne. Hun vilde trænge dem tilbage, men formaaede
det ikke; og de løb stille ned ad hendes Kinder.</p>

<p>Hun kunde ikke have forklaret, hvad der var i
Vejen med hende. Hun vidste bare, at hun var
saa inderlig bedrøvet over ikke at kunne glæde sig
som de andre, ikke være munter som de andre.</p>

<p>Og saa skammede hun sig. Hun skammede sig
over ikke at være saa smuk som de! Det var
maaske fornemmeligst derfor, at hun ikke vilde med
dem i Vandet; hun vilde ikke, at de skulde se
hendes magre, kantede Krop og Lemmer.</p>

<p>Uvilkaarligt lod hun sine Hænder glide ned over
sine Arme og Ben. Og Taarerne trillede hende<a class="pagenum" name="Side_163" id="Side_163" title="[S. 163]"></a>
tunge og bitre ned over Kinderne, fordi hun ikke
var rund og velskabt og sund som de to derude.</p>

<p>&mdash; Halløj! raabte Karen &mdash; Kom dog, Frøken
Jansen!</p>

<p>&mdash; Her er saa dejligt! forklarede Clara Mascani
&mdash; Vandet er ganske lunkent!</p>

<p>Men Frøkenen vinkede afværgende med Haanden
ud mod dem. Og hun gjorde sig Umage for at
smile, medens hun stjaalent tørrede Taarerne af sit
Ansigt.</p>

<p>Clara og Karen havde taget hinanden i Haanden
og var vadet længere ud. Vandet naaede dem nu
til højt op paa Benene.</p>

<p>De saa pragtfulde ud, som de gik der med deres
runde, bløde, vaade Legemer lysende i Solen!</p>

<p>De naaede ud til Badehuset og kravlede op paa
Flaaden, som bar det.</p>

<p>Der stillede de sig op med Ryggene mod den
hvide, malede Badehusvæg og lod sig gennembage i
Solskinnet.</p>

<p>Saa hørtes der Raab fra Fjordens modsatte Bred.
Det var de badende derovre, som havde faaet Øje
paa dem.</p>

<p>Karen besvarede Raabet og strakte Armene vinkende
i Vejret.</p>

<p>&mdash; Nej, lad være! sagde Clara og greb hende
om Haandledene &mdash; Sæt, de svømmede herover!</p>

<p>&mdash; Ja, hvad gjorde saa det!</p>

<p><a class="pagenum" name="Side_164" id="Side_164" title="[S. 164]"></a>
Nu skal I komme i Land! raabte Kaninen &mdash;
Klokken er mange!</p>

<p>&mdash; Ja, nu kommer vi! lød det tilbage.</p>

<p>Og Ordene klang klart og distinkt hen over
Vandet, som taltes der i en stor, tom Sal.</p>

<p>Pigebørnene hoppede ned fra Badeflaaden og
satte i lange Spring ind mod Strandbredden. De
løb om Kap og faldt og tumlede om og rejste sig
igen og lo og hvinede. Men Clara Mascani, der var
slankere og mere langbenet end Karen, naaede
først ind.</p>

<p>&mdash; Se nu er det jo, man savner et Haandklæde!
sagde hun, da hun stod oppe paa Sandet &mdash; Det
skal du faa betalt, kan du tro! raabte hun saa og
drejede sig i en Fart.</p>

<p>Karen var kommen listende bag paa hende og
havde givet hende et Dask med sin flade Haand.</p>

<p>Og nu gik det i vild Jagt hen langs Strandkanten,
saa Vand og Sand sprøjtede op omkring
dem.</p>

<p>Naturligvis fik Clara fat i Forbryderen, der
næsten ikke kunde løbe for Latter og Skrigen.
Hun greb hende i Haaret og holdt hende fast.</p>

<p>&mdash; Hvad skal jeg nu gøre ved dig, dit lille
Utyske?</p>

<p>&mdash; Drukne mig! lo Synderen.</p>

<p>&mdash; Godt! nikkede Clara og løftede hende op<a class="pagenum" name="Side_165" id="Side_165" title="[S. 165]"></a>
i sine Arme &mdash; Godt, min Pige, nu har du selv
sagt det.</p>

<p>Og hun begyndte at vade udad med hende.</p>

<p>Men Karen sprællede i den Grad, at hun slap løs.</p>

<p>Og saa begyndte Jagten forfra.</p>

<p>Men da man kom lige ud for Kløften mellem
Klitterne, løb Karen derind. Og et Øjeblik efter
stod hun oppe paa Spidsen af den højeste Klint
og sang af fuld Hals, idet hun slog ud med
Armene:</p>

<div class="poem"><div class="stanza">
<span class="i0">Vift stolt paa Kodans Bølge,<br /></span>
<span class="i0">blodrøde Dannebrog, paa en Pind!<br /></span>
</div></div>

<p>&mdash; Din gale Tøs! raabte Frøken Mascani &mdash; Kom
nu ned og klæd dig paa!</p>

<p>&mdash; Her er saa dejligt oppe i Solen! raabte
Karen tilbage.</p>

<div class="poem"><div class="stanza">
<span class="i0">Du over Helte svæved,<br /></span>
<span class="i0">som sank i Dødens Favn ....<br /></span>
</div></div>

<p>Karen! befalede Kaninen og rejste sig &mdash;
kom ned straks, hører du!</p>

<p>&mdash; Nu kommer jeg, min elskede Lærerinde!
sagde Karen. Og medens hun løb ned ad Klitten,
hørte man hende fortsætte i vilden Sky:</p>

<div class="poem"><div class="stanza">
<span class="i0">Dit lyse Kors har hævet<br /></span>
<span class="i0">til Himlen Danmarks Navn, paa en Pind!<br /></span>
</div></div>

<p>&mdash; &mdash; &mdash;</p>

<p><a class="pagenum" name="Side_166" id="Side_166" title="[S. 166]"></a>
Da Pigebørnene var klædt paa og var naaet
halvvejs over Engene op mod Skoven, rejste en
Mand sig bag en af Klitterne, sneg sig forsigtig ned
paa Stranden og gik ad Næsgaardene til.</p>

<p>Det var Pastor Mascani.</p>



<hr class="chapbreak" />
<div><a class="pagenum" name="Side_167" id="Side_167" title="[S. 167]"></a></div>

<p>Der var stort Selskab paa Næsset.</p>

<p>&mdash; Vi maa ha' fodret Egnen af, Vilde! havde
Baronen sagt &mdash; Og det er bedst at gøre det, mens
Scheele er her, saa kan han se Dyrene!</p>

<p>Og saa blev alle Omegnens Proprietærer med
Fruer og Døtre tilsagt og var mødt op i deres
bedste Stads.</p>

<p>Enkebaronessen var i sin grønne Silkekjole med
Armbaand og Brystnaale og Ringe paa alle Fingre.</p>

<p>Og Fru Mascani var i Sølvbryllupskjolen, og
Clara i hvidt med Rosenknopper.</p>

<p>Det var Middag. Man havde lige rejst sig fra
Bordet og nu skulde Kaffen serveres nede i det store
Lindelysthus i Haven.</p>

<p>Niels Tjener var i sin mindst plettede Livkjole;
og Drengen Julius var iført en Slags svensk Husaruniform,
som Baronesse Alvilda selv havde komponeret:
blaa Stumptrøje med stiv, opstaaende, gul
Krave og brede, gule Galoner ned ad Benklæderne.</p>

<p>&mdash; Drengen ser ud, som om han var rømmet fra
Flakkebjerg! havde Hendes gamle Naade sagt himmelhøjt<a class="pagenum" name="Side_168" id="Side_168" title="[S. 168]"></a>
til sin Bordkavaler Byfoged From, der truende
med sin buttede Pegefinger havde let klukkende nede
i sit hvide Halsbind:</p>

<p>&mdash; Deres Naade! Deres Naade! De er ved Gud
morsom, Deres Naade! Men lidt ondskabsfuld! Jo,
jo, lidt ondskabsfuld!&nbsp;...</p>

<p>Gæsterne kom vandrende højrøstet talende og
ivrigt gestikulerende efter Maden og Vinen ned ad
Lindealleen og stimlede sammen om Lysthusets Indgang.</p>

<p>Grev Scheele, Karen og den lille Jansen havde
travlt med at finde Havestole og Bænke.</p>

<p>Enkebaronessens Øjne veg ikke fra Svigerdatteren.
Og hver Gang Greven nærmede sig Husets
Frue, blev den gamle Naades Pupiller store og agtpaagivende.</p>

<p>Efter en Del Forvirring fik man Plads omkring
det store, aflange Stenbord inde under Lindetræerne.
Damerne inderst og Herrerne staaende i en Kreds
bag dem med Kaffekopperne i Hænderne og bøjende
sig frem over Kvindernes Skuldre for at konversere.</p>

<p>Grev Scheele havde faaet Plads bag Baronesse
Alvilda. Hans længselsfulde Øjne glædede sig ved at
beskue hendes hvide Hals og Barm, der lyste frem
af en dybt nedringet, vinrød Silkekjole. Og hans
skælvende Læber hviskede hende af og til et hvidglødende
Ord i Øret&nbsp;...</p>

<p>&mdash; Drik Cognak, mine Herrer! sagde Helmuth,<a class="pagenum" name="Side_169" id="Side_169" title="[S. 169]"></a>
der bred og vel til Mode stod lænet op mod en Træstamme
og omfattede Gæsterne med et fornøjet og
godmodigt Blik. Han var stolt over at kunne byde
saa mange til Gæst paa een Gang. &mdash; Niels! raabte
han &mdash; skænk Sødt for Damerne!&nbsp;...</p>

<p>Ude i Lindealleen havde de unge Piger givet
sig til at lege Tagfat. Der var ikke Plads til dem
i Lysthuset.</p>

<p>Clara fra Præstegaarden satte som en Stormvind
efter Karen.</p>

<p>&mdash; Stop hende! Stop hende! raabte Karen til
Proprietærfrøknerne, som følte sig betydelig generte
ved at være Gæster paa Slottet. De stod og pillede
ved Stadsen og rettede hviskende paa hinandens Baand
og Blomster.</p>

<p>&mdash; Karen! advarede Kaninen &mdash; ikke for vild!</p>

<p>Men Karen tog fat i hende og svingede hende
rundt et Par Gange, saa at hun var ved at miste
Vejret.</p>

<p>&mdash; Der er Julius! raabte hun saa pludselig og
slap Frøkenen, da hun fik Øje paa Tjenerdrengen,
som kom balancerende med et Fyrfad fuldt af Gløder
ude paa Spidsen af en Ildtang.</p>

<p>&mdash; Han er nusset i Dag, sagde Præstens Clara
&mdash; i den Dragt!</p>

<p>Og begge Pigebørnene løb hen til Drengen og
vilde tage Fyrfadet fra ham.</p>

<p><a class="pagenum" name="Side_170" id="Side_170" title="[S. 170]"></a>
&mdash; La' vær' Frøkner! sagde Julius og søgte at
værge sig &mdash; I brænder Jer!</p>

<p>Men Karen greb ham bag i Stumptrøjen, saa
Drengen kunde ikke flytte sig af Stedet.</p>

<p>&mdash; Hinners Naade venter! skreg han i Angest og
sled for at komme løs &mdash; Jeg skal skynde mig!</p>

<p>&mdash; Ja skynd dig bare! sagde Karen og begyndte
at danse rundt. Og Julius maatte følge hende. Han
snurrede af Sted sidelæns; Ildtangen holdt han stadig
i Hænderne, og hans Øjne stod stive af Skræk for,
at Fyrfadet skulde flyve af den.</p>

<p>Frøken Mascani lo, saa det klang; og selv Proprietærfrøknerne
maatte trække paa Smilebaandet.</p>

<p>Saa viste Niels Tjener sig, og Karen slap sit
Tag i Julius, der tog et Par mægtige Skridt fremad
og var lige ved at falde paa Næsen. Men han holdt
dog Balancen og skyndte sig ind i Lysthuset med
Gløderne&nbsp;...</p>

<p>Grev v. Scheele havde i sin permanente Kvide
bøjet sig alt for dybt ned over sin Kusine. Hans
Læber berørte næsten hendes Øre.</p>

<p>Hurtig rejste hun sig fra sin Stol.</p>

<p>&mdash; Skal vi spadsere lidt rundt i Haven, mine
Damer? spurgte hun højt &mdash; Pastor Mascani, Deres
Arm!</p>

<p>Pastoren bukkede og bød hende Armen.</p>

<p>&mdash; De er saa tavs i Dag, Hr. Pastor?</p>

<p><a class="pagenum" name="Side_171" id="Side_171" title="[S. 171]"></a>
Men hun ventede ikke paa Svaret; hun drejede
sig om mod Grev Scheele og sagde:</p>

<p>&mdash; De er nok saa god at være Vært for Ungdommen,
Fætter!</p>

<p>Og derpaa, idet hun vendte sig mod Selskabet
og slog op med Haanden:</p>

<p>&mdash; Behag at tage Damer, mine Herrer! Saa
gaar vi en lille Promenade i Skoven!</p>

<p>&mdash; &mdash;</p>

<p>De var gaaet ned gennem den lange Bøgeallé,
Hendes Naade og Pastoren.</p>

<p>&mdash; Hvi saa tavs? gentog Baronessen sit Spørgsmaal
fra før.</p>

<p>Præsten saa paa hende med et underligt, sløret
Blik i sine smukke, brune Øjne:</p>

<p>&mdash; Jeg er træt! sagde han.</p>

<p>&mdash; Træt! Naa, det maa jeg sige! De er galant!
Og af hvad er De saa træt, om jeg tør spørge?</p>

<p>&mdash; Af dette evige eet og det samme! Af dette
evige Slagsmaal med mig selv og andre!</p>

<p>Baronessen smilte.</p>

<p>&mdash; Præstens Gerning kaldes jo dog ellers Fredens
Gerning! sagde hun.</p>

<p>Kaldes! Kaldes! vrængede Mascani, og hans
Øjne flammede &mdash; Gud «kaldes» ogsaa algod, alkærlig
og albarmhjertig .... Og Alsludder er det
hele!</p>

<p>&mdash; Men Hr. Pastor dog!</p>

<p><a class="pagenum" name="Side_172" id="Side_172" title="[S. 172]"></a>
&mdash; Han piner og han plager mig! sagde Præsten
haardt &mdash; Led os ikke i Fristelse, staar der! Og
han bestiller ikke andet! Han møder frem med Fordringer,
som jeg ikke kan indfri! Han læsser Byrder
paa mig, som jeg ikke kan bære! Vilde det ene
Menneske kræve af det andet det, <em>han</em> kræver af
os, vilde vi blive dømte fra Ære, Liv og Gods!</p>

<p>&mdash; Jeg forstaar ikke ... De, en Herrens Tjener?
sagde Baronessen forvirret.</p>

<p>&mdash; Undertiden fristes jeg til, vedblev Præsten
uden at høre paa hendes Bemærkning &mdash; Undertiden
fristes jeg til, naar jeg staar foran «Herrens» Alter
eller paa Prædikestolen, at raabe ud over Menigheden
med min naturlige Stemme, at det er Løgn alt sammen,
det jeg staar og bavler frem med min fedeste Søndagsrøst!
Ak, mine kære Brødre og Søstre, vrængede
han pludselig snøvlende op med himmelvendte Øjne
&mdash; hvorfor ere I genstridige mod Herren? Hvorfor
ville I ikke kaste eder i hans alkærlige Faderfavn,
som staar hver angrende Synder aaben? Han, som
har givet sin Søn, den Enbaarne, at hver den, som
tror paa ham, ikke skal fortabes, men have det evige
Liv! ... Isch! alt det samme som den første den
bedste Hjulmand og Skorstensfejer, naar han er en
Smule lettunget, kan plapre os efter!</p>

<p>Baronessen var standset og stirrede forfærdet
Præsten op i Ansigtet. Hun vidste ikke, om det var
Alvor, dette, eller en lidt vel hasarderet Spøg. Sin<a class="pagenum" name="Side_173" id="Side_173" title="[S. 173]"></a>
Arm havde hun trukket ud af hans; og hun saa sig
om for at søge Hjælp.</p>

<p>Men de var kommet langt forud for det øvrige
Selskab og stod nu nede i Skovkanten lige ud for
den smalle Sti, der førte ind til Straahytten.</p>

<p>Mascani havde presset en af sine Hænder op
mod Panden; og han bøjede Hovedet bagover og
drog et dybt Suk.</p>

<p>&mdash; Undskyld, Deres Naade! sagde han med træt
Stemme &mdash; Jeg har vist forskrækket Dem! Men nu
er det ovre, nu ... Lad os gaa derind og sætte os
lidt? bad han og pegede hen mod Hytten &mdash; De
vilde bevise mig en usigelig Tjeneste! tilføjede han,
da Baronessen syntes at tøve.</p>

<p>Næppe var de traadt inden for Døren, før han
sank ned paa en af Græsbænkene og skjulte Ansigtet
i Hænderne.</p>

<p>&mdash; De er syg, Hr. Pastor? Skal jeg ikke&nbsp;...</p>

<p>&mdash; Nej, nej! Det er straks forbi! Jeg beder
Dem, sæt Dem!</p>

<p>Hun satte sig tøvende paa Bænken ligeoverfor.</p>

<p>Og saaledes sad de nogen Tid i Tavshed.</p>

<p>Endelig løftede Mascani Hovedet.</p>

<p>&mdash; Det er her omme! sagde han og lagde en
Haand bag om Nakken og bøjede Ansigtet opad.
Han var gustenbleg som en dødssyg Mand; og hans
Øjenlaag sank i &mdash; Her omme sidder det ... Det<a class="pagenum" name="Side_174" id="Side_174" title="[S. 174]"></a>
er, som om der laa en stor, tung Ting derinde og
voksede!</p>

<p>Baronessen følte sig mere og mere ilde til Mode.
Man vidste jo ikke, hvad dette Menneske kunde
falde paa! Allerhelst havde hun rejst sig og var
løbet sin Vej! Alt, hvad hun Tid efter anden havde
hørt berette om Mascanis Besynderligheder og Ekstravagancer,
for hende gennem Hjernen og indgød hende
Frygt.</p>

<p>Hun kastede et sky Blik hen mod ham. Han
sad endnu stadig med Ansigtet bøjet opad og med
Haanden presset mod Nakken.</p>

<p>&mdash; Kære Hr. Pastor, forsøgte hun &mdash; er det
ikke bedre, at vi gaar op? Jeg skal lade et
Gæsteværelse gøre i Stand til Dem. Hvis De da
ikke foretrækker straks at køre hjem til Præstegaarden?</p>

<p>Præsten aabnede Øjnene og stirrede stift hen paa
hende.</p>

<p>&mdash; Hvad syntes Deres Naade om min Prædiken,
sidst De var i Kirke? spurgte han og havde øjensynlig
slet ikke hørt hendes Spørgsmaal.</p>

<p>&mdash; Deres Præken? spurgte hun forbavset.</p>

<p>&mdash; Ja, den Søndag De tog Clara hjem med til
Næsset?</p>

<p>&mdash; Jeg synes altid godt om Deres Prækener&nbsp;...</p>

<p>&mdash; Hm! ... Ved De, hvor jeg var henne om
Eftermiddagen?</p>

<p><a class="pagenum" name="Side_175" id="Side_175" title="[S. 175]"></a>
&mdash; Nej&nbsp;...</p>

<p>&mdash; Skal jeg fortælle Dem det? spurgte han med
et underligt stikkende Glimt i Øjnene.</p>

<p>&mdash; Ja ... nej! sagde hun forvirret.</p>

<p>Han tøvede lidt og syntes at glæde sig over
hendes Forvirring. Men saa stirrede han hende fripostigt
ind i Ansigtet og sagde:</p>

<p>Det skal jeg Skam sige Dem: Jeg laa nede
bag Klitterne med en Kikkert og saa paa, at Pigebørnene
gik i Vandet!</p>

<p>Baronessen slog oprørt ud med Haanden:</p>

<p>&mdash; Jeg vil ikke høre paa&nbsp;...</p>

<p>&mdash; Hæ, hæ! vedblev han klukkende &mdash; En
smuk Beskæftigelse for en «Herrens Tjener», hva'?
Min egen Datter og Deres lille, buttede Karen! De
tumlede de hvide Lemmer dernede som et Par
Kid! ... Aa, Herre min Gud, Herre min Gud!
skreg han pludselig og kastede sig forover ned mod
Bordets Plade &mdash; vær dog mig arme Synder naadig!</p>

<p>Baronessen havde rejst sig. Hun rystede over
hele Kroppen som af Kulde. Vel havde hun af og
til hørt et og andet fortælle om Mascanis Kvindekærhed
og hysteriske Anfald; men hun havde til
Dels anset det for Klaffer og Overdrivelse, thi saa
ofte hun hidtil havde været sammen med ham, havde
hun intet mærket. Og nu!</p>

<p>Hun var gaaet hen til Straahyttens Dør og stod<a class="pagenum" name="Side_176" id="Side_176" title="[S. 176]"></a>
og stirrede ud mellem Træerne og lyttede, om ikke
nogle af Gæsterne skulde være i Nærheden.</p>

<p>Da lød der en stille Puslen bag hendes Ryg; og
hun vendte sig hastigt.</p>

<p>Det var Pastoren, som var kommen hen til
hende. Hun gjorde en Bevægelse som for at flygte.
Men han greb hende blidt i Armen og holdt hende
tilbage.</p>

<p>Hans Ansigt var blegt som før, og hans Øjne og
Miner trætte og slappe. Men man kunde se paa
hans hele Holdning, at Krisen var overstaaet, og at
han bestræbte sig for at beherske sig.</p>

<p>&mdash; Kære Fru Baronesse, sagde han og smilte
som for at berolige hende &mdash; kan De tilgive en
gammel Mand, der et Øjeblik ikke har været Herre
over sig selv?</p>

<p>&mdash; Lad os gaa! sagde hun, og hendes Blik var
fuldt af Angest.</p>

<p>&mdash; De behøver ikke at frygte, nikkede han
roligt &mdash; Det er forbi ... For denne Gang! føjede
han til og pressede Øjnene i, medens to Taarer løb
ned ad hans Kinder &mdash; For denne Gang! ... Aa,
men om De vidste, hvad den algode og alkærlige
Gud har byltet paa disse Skuldre fra deres spædeste
Ungdom af! Om jeg fortalte Dem&nbsp;...</p>

<p>&mdash; Lad os gaa! gentog hun og rev sig løs fra
ham og skyndte sig ud af Hytten &mdash; Vi maa op til
de andre!</p>

<p><a class="pagenum" name="Side_177" id="Side_177" title="[S. 177]"></a>
&mdash; Nu kommer jeg! sagde han og fulgte langsomt
efter.</p>

<p>Og han gik som et Menneske, der har overstaaet
en svær Sygdom&nbsp;...</p>

<p>Proprietær Jørgensen og Forpagter Klaumann
bøjede lidt efter ind fra Skoven og kom forbi Straahytten.</p>

<p>&mdash; Der gaar sgu Pastoren og Hendes Naade
oppe! sagde Proprietæren og pegede op gennem
Bøgealleen &mdash; Mon de har været derinde? sagde
han og slog med Hovedet ind mod Hytten.</p>

<p>&mdash; Hæ, hæ! grinte Forpagteren &mdash; Ja Pastoren
er jo en Ildhund, hvad de kvindelige Behageligheder
angaar!</p>

<p>&mdash; Den er sgu osse god til <em>det</em>! nikkede Proprietæren
&mdash; Gamle Hannibal tog sig mangen god
Tørn derinde.</p>

<p>&mdash; Var det der, Juliane fandt ham med Kesten
Buchs?</p>

<p>&mdash; Ja, det var'et nok. Men saa lod han sætte
en Krog paa indvendig, Fa'er!</p>

<p>&mdash; Hæ, hæ!</p>

<p>&mdash; Hi, hi, ja!</p>

<p>Pause.</p>

<p>&mdash; Hør, Jørgensen, har du set Baronens Bælte?</p>

<p>&mdash; Bælte? Næi ... Hva' er det for et Bælte?</p>

<p>&mdash; Det er et, hans gamle <a class="corr" name="rett_6" id="rett_6" title="var: »Ahner«">«Ahner»</a> brugte til at
sætte paa Konen, naar di rejste væk.</p>

<p><a class="pagenum" name="Side_178" id="Side_178" title="[S. 178]"></a>
&mdash; Sludder, Klaumann! Jeg er da ikke født
i Nat!</p>

<p>&mdash; Født i Nat ... hæ! Da har <em>jeg</em> sgu set det
da! Forleden jeg var her aa betale Ornepenge!
Han har det inde i Kontoret i sin Skrivebordsskuffe.
<a class="corr" name="rett_7" id="rett_7" title="var: »Et Kyskhedens Bælte«">«Et Kyskhedens Bælte»</a>, kaldte han det.</p>

<p>&mdash; Det var Satans! Jeg har nok hørt ymte om,
at di store Herrer brugte saadan no'et den Gang.
Det var Satans! Saa du har set det, Klaumann!
Hvor har han det fra?</p>

<p>&mdash; Han har fundet det inde mellem nogle gamle
Papirer i <span class="sic" title="[sic]">Bib'loteket</span> i en Skuffe.</p>

<p>&mdash; Det var Satans! Det maa jeg sgu se!</p>

<p>&mdash; Og det ka' laases!</p>

<p>&mdash; Ka' det <em>laases</em>? Det var Satans! ... Saadan
et sku' vi sgu ha', hva' Klaumann, hva'? Aa
slaa Laas for Madammen, naar vi tog til Marked,
hæ, hæ!</p>

<p>&mdash; Hi, hi, ja! det har du sgu Fanden galeme
Ret i!</p>

<p>&mdash; Hæ, hæ, saadan no'en Kemikalier har Fruentimmerne
da aldrig hittet paa a' byde vos!</p>

<p>&mdash; Hi, hi, nej; vi er jo da <a class="corr" name="rett_8" id="rett_8" title="var: »Skabningens Herrer«">«Skabningens Herrer»</a>,
Jørgensen!</p>

<p>Og Proprietæren og Forpagteren vandrede videre.</p>

<p>&mdash; &mdash; &mdash;</p>

<p>Promenaden var endt; Solen var gaaet ned; og
Selskabet var samlet oppe i Salonerne.</p>

<p><a class="pagenum" name="Side_179" id="Side_179" title="[S. 179]"></a>
Alle Lys og Lamper var tændte deroppe, om
det saa var i Riddersalen.</p>

<p>Proprietærerne med Familie skulde imponeres!</p>

<p>Karen kom løbende ind fra Galleriet:</p>

<p>&mdash; Mama, maa vi trække Spillekassen op, vi vil
saa gerne danse?</p>

<p>&mdash; Ja, vær saa god Børn!</p>

<p>&mdash; Bare Gulvet holder! sagde Hendes gamle
Naade.</p>

<p>Men de unge bar Musiken op i Salen og for
rundt til dens Toner med Larm og Latter.</p>

<p>Lidt efter kom ogsaa nogle af de ældre op i
Riddersalen; og et Par af Herrerne bød Damer op
til Dans.</p>

<p>Grev Scheele bukkede chevaleresk for Enkebaronessen.
Han havde lagt Mærke til, at hun udspionerede
ham.</p>

<p>&mdash; Nej, ellers Tak, min bedste! sagde hun &mdash;
Jeg har danset her, da Gulvet var helt!</p>

<p>Proprietærerne gik rundt og saa paa Forfædrenes
Billeder, som hang omkring paa Salens Vægge:
Gamle, stive Herrer i Fløjel og med Pibekraver og
Kaarder; og ældre og yngre blegfede Damer med
Haaret i Bukler og Kjolerne staaende omkring dem
som fyldte Balloner.</p>

<p>&mdash; <em>Det</em> var ham, der rev Fjerdedelen af Slottet
ned! sagde Proprietær Hansen.</p>

<p><a class="pagenum" name="Side_180" id="Side_180" title="[S. 180]"></a>
&mdash; Og <em>det</em> var ham, der huggede Alleen om! sagde
Proprietær Jensen.</p>

<p>Og Proprietær Petersen pegede ogsaa og sagde:</p>

<p>&mdash; Og <em>han</em> der, det er Enkebaronessens Mand,
han solgte alt det gode Egetømmer fra Laderne!</p>

<p>Og ikke en af de gamle Herrer havde man et
Lovord tilovers for&nbsp;....</p>

<p>Niels og Julius gik rundt med Vin og Kager.</p>

<p>Der var ikke Stole nok at sidde paa, saa at en
Del af Gæsterne maatte trække sig over i Stuerne
igen; og de Stole, der var i Salen, stod og støttede
sig langs Væggene, da mange af dem kun havde
tre Ben.</p>

<p>Men i Salonerne var der fine, ny Møbler og Gardiner
og Portierer; og de gamle, møre Gulve var
skjult under tykke Tæpper.</p>

<p>&mdash; Ha'de man bare <em>Pengene</em>! sagde Baronen,
der sad og spillede L'hombre ovre i Kontoret &mdash;
Saa skulde Næsset sgu blive en Mønstergaard!</p>

<p>&mdash; Skaal for en god Høst, Baron! sagde Jægermester
Bech og tømte sit Glas.</p>

<p>&mdash; Ja, ha'de man den bare vel inde! sukkede
Proprietær Jørgensen &mdash; Men de Satans Folkeforhold!</p>

<p>&mdash; Vi skal ha' Hoveriet tilbage! mente Baronen
&mdash; før kommer der ikke Orden i Sagerne!</p>

<p>&mdash; Rigtig, rigtig! sukkede Byfoged From &mdash;
tamper vi ikke Rakket, tamper Rakket os!&nbsp;....</p>

<p>Pastor Mascani kom gaaende ud i Galleriet,<a class="pagenum" name="Side_181" id="Side_181" title="[S. 181]"></a>
hvor Baronesse Alvilda stod og gav Niels Tjener en
Ordre.</p>

<p>&mdash; Jeg haaber, Deres Naade har tilgivet mig?
sagde han og greb hendes Haand.</p>

<p>&mdash; Befinder De Dem bedre? spurgte hun uden
at svare paa hans Spørgsmaal.</p>

<p>Præsten saa paa Damen med store, brændende
Øjne.</p>

<p>&mdash; At skue Deres Skønheds Pragt er en Balsam
for alle Vunder! sagde han og førte hendes Haand
op til sine Læber &mdash; Hvem der var tyve Aar yngre!
hviskede han &mdash; Og Greve for en Nat!</p>

<p>Baronessen rev sin Haand til sig.</p>

<p>&mdash; Men er De da rent forrykt, Menneske! sagde
hun rødmende af Vrede og gik hurtig ind i Salonen
for Enden af Galleriet.</p>

<p>I det samme kom den lille Frøken Jansen løbende
fra Riddersalen med et Sjal, som Enkebaronessen
havde bedt hende hente ovre i Gæsteværelset.</p>

<p>Mascani greb hende i sine Arme, løftede hende
op til sig og trykkede sin Mund ind mod hendes.</p>

<p>&mdash; Man er saa ond imod mig! sagde han &mdash;
Alle, alle!</p>

<p>Kaninen var ved at skrige af Forfærdelse. Men
saa slap han hende lige saa pludselig igen, styrtede
ud af Døren til Taarntrappen og forsvandt&nbsp;....</p>

<p>&mdash; Naa, min gode, sagde den gamle Frue, da<a class="pagenum" name="Side_182" id="Side_182" title="[S. 182]"></a>
Pigebarnet omsider mødte frem med Sjalet &mdash; hvor
bliver du af<a class="corr" name="rett_9" id="rett_9" title="var: !">?</a></p>

<p>Frøkenen rystede og stammede og kunde ikke faa
et Ord frem.</p>

<p>&mdash; Har hun set Spøgelser? spurgte Baronessen.</p>

<p>&mdash; De er da ikke syg, Frøken? spurgte Fru
Mascani, der sad i Sofaen ved Siden af Enkebaronessen.</p>

<p>&mdash; Nej, stammede Kaninen &mdash; nej men ....
jeg&nbsp;....</p>

<p>&mdash; Hun har spist for mange Kager! sagde Hendes
gamle Naade &mdash; og det er ikke godt for Maven! ...
Tak, min gode! Gaa saa!</p>

<p>Og Frøkenen skyndte sig bort&nbsp;....</p>

<p>Ovre i Riddersalen gik Dansen paa ny. De unge
Damer engagerede hinanden indbyrdes. Karen og
Præstefrøkenen var Kavalerer, og de svingede Proprietærdøtrene,
saa de svimlede ved det.</p>

<p>Saa standsede Karen med eet op og klappede i
Hænderne:</p>

<p>&mdash; Hurra, der er Mama og Onkel Alex!</p>

<p>Og Greven valsede frem over Salens gyngende
Bræder med sin Kusine. Hun syntes først at gøre
Modstand og saa sig ængstelig omkring. Men han
slog sin mandige Arm fastere om hende og drog
hende med sig. Og snart hvirvlede de af Sted uden
at tage Hensyn til den gamle Spilledaases hæse
Toner. De bare hvirvlede rundt, hurtigere og hurtigere,
vildere og vildere. Og lidt efter lidt sank<a class="pagenum" name="Side_183" id="Side_183" title="[S. 183]"></a>
Baronessens Hoved ned paa Kavalerens Skulder; og
han bøjede sig stille ned over hende og trykkede sine
Læber mod hendes Haar.</p>

<p>Men langs Salens Vægge stod de unge Damer
og saa med store, forundrede Øjne paa denne sælsomme
Dans. Medens Karen henrykt klappede i
Hænderne og raabte Hurra for sin Mama og hendes
mandige Fætter!</p>



<hr class="chapbreak" />
<div><a class="pagenum" name="Side_184" id="Side_184" title="[S. 184]"></a></div>

<p>Det var Dyrskuedagen.</p>

<p>Og der var Slagsmaal paa <a class="corr" name="rett_10" id="rett_10" title="var: »Harmonien«">«Harmonien»</a>.</p>

<p>Nogle Tjenestekarle og Husmænd rundt fra
Herregaardene havde siddet og drukket og spillet
Kort. Og saa lige med eet var man i Haandgemæng.</p>

<p>&mdash; Det er sorte Jakob fra Næsset, der tamper
Hans Peder Jensen og Nikkelaj Langfinger! refererede
den lille, pukkelryggede Urmager Svendsen fra
Uggerløse.</p>

<p>Han var flygtet op i en Vindueskarm og sad nu
og holdt den sammenstimlede Mængde uden for Gæstgiveriet
à jour med Begivenhederne paa Krigsskuepladsen.</p>

<p>&mdash; Hvor er Poletiet? raabte han med sin skrattende
Stemme. &mdash; Hvor er Poletiet? Hent Poletiet!
Nu kværker Jakob Nikkelaj! han myrder ham! han
myrder ham!</p>

<p>Publikum udenfor trængte op ad Trappen og ind
gennem Døren for at se.</p>

<p>Og der laa Jakob og Nikolaj og Hans Peter i<a class="pagenum" name="Side_185" id="Side_185" title="[S. 185]"></a>
en sammenslynget Bylt midt paa Gulvet i Skænkestuen.</p>

<p>Blodet løb Nikolaj ud af Næse og Mund. Og
med sin ene sømbeslaaede Støvle havde sorte Jakob
sparket Hans Peter i Mellemgulvet, saa at han laa
fladt ud paa Ryggen og gispede efter Vejret.</p>

<p>&mdash; Din Hundetamp! hvæsede Jakob og drev
Nikolaj Langfinger endnu et Slag med sin knyttede,
blodige Næve midt mellem Øjnene. &mdash; Saa du bider!
Jeg ska' muntre dig!</p>

<p>&mdash; Nu trækker han Kniven! skreg Gæsterne,
der hidtil havde staaet ganske roligt og iagttaget
Slagsmaalet.</p>

<p>&mdash; Han trækker Kniven! refererede Urmageren
ud gennem Vinduet. &mdash; Poleti-i!</p>

<p>Og virkelig havde Jakob stukket Haanden i
Bukselommen og arbejdede med Fingrene dernede
som for at finde noget frem.</p>

<p>Men saa greb Hans Peter Jensen, der igen var
kommen til Vejret efter Sparket, ham i Nakken og
rev ham bagover paa Gulvet.</p>

<p>&mdash; Det var godt, Hans Peter! krebs ham! var
der en, der sagde. Men ingen rørte en Haand for
at bilægge Striden. Man holdt det for en Privatsag.</p>

<p>I Faldet havde Jakob grebet sig for og havde
faaet fat i Nikolajs Vest og Skjorte, saa at alle
Knapperne fløj af, og Skjorten flængedes, og det<a class="pagenum" name="Side_186" id="Side_186" title="[S. 186]"></a>
nøgne, haarede Bryst blev synligt fra Halsen ned til
Bukselinningen.</p>

<p>&mdash; Hundetamp! Hundetamp! blev Jakob ved at
gentage. Han havde nu faaet Kniven frem og forsøgte
at aabne den.</p>

<p>Men saa kastede Hans Peter sig over ham, og
de tumlede begge om og vred og væltede sig mellem
hinanden og slog og bed.</p>

<p>&mdash; Skil dem dog a'! var der endelig en forskræmt
Kvindestemme, der raabte.</p>

<p>&mdash; Nu bli'r di skilt a'! forkyndte Urmageren.</p>

<p>&mdash; Hvor er Værten<a class="corr" name="rett_11" id="rett_11" title="var: !">?</a> brøledes der.</p>

<p>&mdash; Han er henne paa Pladsen! sagde Opvartningspigen.
Hun stod oppe paa det øverste Trappetrin
ud til Køkkenet og oversaa interesseret Situationen.</p>

<p>&mdash; Hent ham! Hent ham!</p>

<p>Et frygteligt Brøl fra Hans Peter fik Mængden
uden for Huset til at løfte sig op paa Tæerne for
bedre at se.</p>

<p>&mdash; Han stak ham! han stak ham! skreg Urmageren.</p>

<p>Det var sorte Jakob, der havde faaet Kniven
aabnet, og som nu af al Magt borede den ind i
Ryggen af sin Modstander.</p>

<p>&mdash; Vil du slippe! hvæsede han.</p>

<p>Og Hans Peter slap det Tag, han havde faaet i
den Sortes Strube. Hvorpaa han vred sig om paa
Ryggen og hylede af Smerte.</p>

<p><a class="pagenum" name="Side_187" id="Side_187" title="[S. 187]"></a>
Jakob kom op paa Knæ, han var nu aldeles
rasende, Øjnene traadte ham ud af Hovedet, og han
havde Fraade om Munden. Paa ny hævede han
Kniven, denne Gang for at støde den i den ulykkeliges
Bryst.</p>

<p>Men i det samme drev Nikolaj Langfinger ham
et saadant Slag over Armen med en Stok, han havde
faaet fat i, at Kniven trillede den anden ud af
Haanden, og Armen sank ned som lammet.</p>

<p>&mdash; Ta' Kniven! ta' Kniven! skreg man.</p>

<p>&mdash; Der er Herskabet fra Næsset! mældte Urmageren
ind i Stuen.</p>

<p>&mdash; Kald paa Baronen! raabte en Stemme tilbage.
&mdash; Det er jo hans Folk!</p>

<p>&mdash; Kald paa Baronen! Kald paa Baronen! lød
det fra flere.</p>

<p>&mdash; Hvad er her paa Færde? spurgte Helmuth,
der var bleven standset af Stimmelen uden for Gæstgiveriet.</p>

<p>&mdash; Det er sorte Jakob, der er oppe aa slaas!</p>

<p>&mdash; Kan Deres Højvelbaarenhed ikke skille dem!</p>

<p>&mdash; Han bruger Kniv! lød det rundt om fra.</p>

<p>Helmuth trængte sig igennem Mængden hen til
Døren.</p>

<p>Inde i Stuen gjorde man Plads for hans svære
Skikkelse.</p>

<p>&mdash; Det er Baronen sæl! mumledes der. &mdash; Det
er Baronen fra Næsset.</p>

<p><a class="pagenum" name="Side_188" id="Side_188" title="[S. 188]"></a>
Og Gæsterne trykkede sig sammen, saa at der
blev et aabent Rum fra Døren hen til de kæmpende.</p>

<p>Helmuth stod i Ridedragt: lange, blanke Støvler
med Sporer, lys Jakke og Vest og stramtsiddende,
graa Benklæder. Ridepisken havde han stukket ned
i den ene Støvle.</p>

<p>I det samme kom Værten hurtigt ned ad Trappen
fra Køkkenet.</p>

<p>&mdash; Satans osse! ... begyndte han. Men da
han fik Øje paa Hans Højvelbaarenhed, standsede
han op og forsøgte et kejtet Buk.</p>

<p>Han var en stor, svær Mand med et rigt illumineret
Ansigt og en uhyre Bug.</p>

<p>Hans Peter laa som livløs paa Gulvet. Og
Nikolaj Langfinger værgede sig med sin Stok mod
sorte Jakobs Angreb. De var begge kommen paa
Benene. Men nu havde Nikolaj Fordelen paa sin
Side, da Jakobs højre Arm var ubrugelig.</p>

<p>&mdash; Hva' er her gaaet for sig! brølede Baronen
af sine Lungers fulde Kraft. Han vidste, at naar
man skal gøre Indtryk paa Bønder, skal man overdøve
dem. &mdash; Og hvor kan De finde Dem i saadanne
Optøjer, Olsen? spurgte han henvendt til
Værten.</p>

<p>&mdash; Jeg var lige henne paa Pladsen <a class="corr" name="rett_12" id="rett_12" title="tilføjet: til">til </a>et lille Løb,
Hr. Baron! sagde Værten undskyldende og med et
nyt Buk.</p>

<p>&mdash; Hjælp mig! sagde Helmuth og gik hen og<a class="pagenum" name="Side_189" id="Side_189" title="[S. 189]"></a>
tog Stokken fra Nikolaj og gav ham samtidig et Puf
for Brystet, saa Manden for ind mellem Gæsterne,
der nu begyndte at blive aktive og holdt fast paa
ham med mange Hænder.</p>

<p>Det behøvedes nu for Resten ikke, for Nikolaj
stod ganske rolig.</p>

<p>&mdash; Hva' vil <em>du</em>? spurgte Jakob og gik truende
ind paa Livet af sit Herskab.</p>

<p>Men Baronen greb ham med begge Hænder i
Skuldrene og satte ham i Knæ ned mod Gulvet.</p>

<p>Mængden mumlede bifaldende. Og Opvartningspigens
Øjne lyste.</p>

<p>&mdash; Hva' har du gjort ved den Mand der?
spurgte Baronen og pegede paa Hans Peter.</p>

<p>&mdash; Han har stukket ham! var der en, der
sagde.</p>

<p>&mdash; Olsen, hent Politiet! kommanderede Baronen.</p>

<p>&mdash; Hent Poletiet! Hent Poletiet! skreg Urmageren
ud af Vinduet.</p>

<p>Sorte Jakob vred sig under Baronens Jærnhænder.</p>

<p>&mdash; Slip mig! sagde han. &mdash; La' mig bare komme
løs! sagde han. &mdash; Jeg skal flaa Tarmene ud a'
Livet paa dig, dit tykke Svin!</p>

<p>Men Jakob slap ikke løs, hvor meget han end
vred sig.</p>

<p>Endelig kom Politiet: en lille, sølle, halvgammel
Mandsperson med Tressehue paa Hovedet og Stok i
Haanden.</p>

<p><a class="pagenum" name="Side_190" id="Side_190" title="[S. 190]"></a>
Han saa ganske hjælpeløs ud.</p>

<p>&mdash; De to der er mine Folk! sagde Baronen og
udpegede Nikolaj og Jakob. &mdash; Ham der ligger,
kender jeg ikke.</p>

<p>&mdash; Det er Hans Peter Jensen fra Sømholt! forklarede
Urmageren. &mdash; Han er Hjulmand.</p>

<p>&mdash; Ska' jeg transpetere dem alle sammen op paa
Raadhuset? spurgte Politiet forknyt.</p>

<p>&mdash; Gu' ska' du saa, Jakobsen! sagde Værten. &mdash; Saaden
no'et Svineri i min Forretning!</p>

<p>&mdash; No'et Strikke! befalede Baronen. &mdash; Karlen
her maa bindes!</p>

<p>Opvartningspigen kom med et Stykke Reb, og
den sortes Hænder blev bagbundne.</p>

<p>Han sparkede, brølte og bed fra sig. Men en
tre-fire stærke Bønder fik Krammet paa ham.</p>

<p>Og saa satte Toget sig i Bevægelse:</p>

<p>Forrest gik Politiet med Nikolaj Langfinger, der
fulgte godvillig. Derpaa kom Baronen og to Mænd
med Jakob. Og endelig fire Karle, der mere bar
end støttede den halvt bevidstløse Hans Peter Jensen.</p>

<p>&mdash; &mdash; &mdash;</p>

<p>Baronesse Alvilda stod oppe paa Torvet sammen
med Byfoged Froms Frue og saa paa, at Karen og
Kaninen kørte i Karrusel.</p>

<p>Fru Mascani kom til med sin Datter.</p>

<p>&mdash; Der sidder jo Karen og Frøken Jansen! sagde
Clara. &mdash; Jeg vil virkelig ogsaa op og ha' en Tur!</p>

<p><a class="pagenum" name="Side_191" id="Side_191" title="[S. 191]"></a>
Og hun hoppede op og satte sig i en Kane ved
Siden af Kaninen.</p>

<p>Karen red foran dem overskrævs paa en Hest.</p>

<p>&mdash; Børnene! smilede Fru Mascani moderligt. &mdash; Er
Deres Mand herude, Fru Baronesse?</p>

<p>&mdash; Jo, han er vist ude paa Dyrskuepladsen.</p>

<p>&mdash; Næmen der <em>er</em> jo Baronen! udbrød Byfogedinden
og pegede. &mdash; Du bedste Gud, hvad er der
dog paa Færde!</p>

<p>Det var Optoget med de tre Misdædere, der svingede
op over Torvet og hen mod Raadhuset.</p>

<p>Publikum stimlede sammen om dem. Ud af Butikker
og Døre og Porte kom Folk løbende med
lange Halse.</p>

<p>Selv Mændene, der kørte Karrusellen, stoppede
Farten for bedre at kunne se, saa at Kunderne blev
snydt for det halve af Turen.</p>

<p>Da sorte Jakob skulde op ad Raadhustrappen,
satte han Fødderne mod det nederste Trin og vilde
ikke videre.</p>

<p>Der blev en Raaben og Tumlen og Skrigen. Og
Nikolaj Langfinger maatte have fortrudt sin tidligere
Føjelighed, thi han forsøgte at flygte. Men han blev
dog nappet i Farten.</p>

<p>&mdash; Gud-d, Deres Mand! sagde Fru Mascani og
greb Hendes Naade i Armen.</p>

<p>Baronen havde grebet Jakob bagfra om Livet og
bar ham saaledes, trods hans rasende Modstand de<a class="pagenum" name="Side_192" id="Side_192" title="[S. 192]"></a>
seks-syv Trin op ad Trappen og ind i Raadstuens
Forhal, hvis Dør Politibetjenten hurtig lukkede efter
ham.</p>

<p>Mængden stod lidt og betragtede den lukkede
Dør. Saa spredte man sig. Og Karrusellen begyndte
igen at tage Fart.</p>

<p>Grev Scheele kom gaaende forbi Stedet, hvor
Damerne stod.</p>

<p>Han standsede op og hilste.</p>

<p>De to borgerlige Fruer vekslede et Blik, og
vendte dernæst ikke Øjnene fra Hendes Naades Ansigt.</p>

<p>Hele Egnen mumlede om denne Fætter og Kusine,
der jævnlig saas snart hist, snart her paa ensomme
Ride- og Spadsereture.</p>

<p>&mdash; Kom herop, Onkel Alex! raabte Karen og
pegede paa den tomme Hest ved Siden af sin.</p>

<p>&mdash; Jeg tør ikke, smilede Greven &mdash; jeg er
bange, den skal slaa mig af.</p>

<p>&mdash; Han er sød! hviskede Clara. &mdash; Jeg kunde
spise de Øjne!</p>

<p>Kaninen rødmede. Hun var ogsaa meget betaget
af denne velskabte Hjerteknuser, om end hendes Appetit
ikke var just saa glubende.</p>

<p>&mdash; Det er længe siden, vi har set Dem paa
Næsset, Fætter! sagde Hendes Naade, der havde
observeret Fruernes vagtsomme Blik.</p>

<p>&mdash; Høsten! <span lang="fr">chère cousine</span>, sagde Greven og bukkede<a class="pagenum" name="Side_193" id="Side_193" title="[S. 193]"></a>
undskyldende. &mdash; Men en af Dagene skal jeg
have den Ære at hilse paa Dem og Gemalen!</p>

<p>Nu kom der to ældre Bønder gaaende forbi. Da
de saa de fine Folk, standsede de og gav sig himmelhøjt
til at tale om dem.</p>

<p>&mdash; Hinner, den lange graa der, det er Baronessen
fra Næsset! sagde den ene.</p>

<p>&mdash; Saa-aa? sagde den anden, &mdash; det er svært
saa hun er stadset op!</p>

<p>&mdash; Og hun, den tykke, det er Præstekonen fra
Gaardene!</p>

<p>&mdash; Hun ligner sgu Jordmo'er Møller fra Vejlby!
sagde den anden.</p>

<p>&mdash; Hun gør Fa'en! sagde Nummer eet igen &mdash; tror
du, en Jordmo'er er saadan behængt!</p>

<p>&mdash; Jæ mener sgunde paa Klæ'erne; jæ mener
paa Kyddet!</p>

<p>&mdash; Naa-aa, ja la' gaa paa Fidtet da; det vil jeg
medgi' dig, men-æ&nbsp;....</p>

<p>Karrusellen var standset, og Herskaberne gik om
paa den anden Side, hvor de unge var.</p>

<p>Bønderne saa efter dem.</p>

<p>&mdash; Nu gik di! sagde den ene.</p>

<p>&mdash; Ja-a, sagde den anden.</p>

<p>Og saa fortsatte de deres Vandring&nbsp;....</p>

<p>I det samme svingede et Køretøj fra Vestergade
ind paa Torvet.</p>

<p>Det var Rigmor med Pagtens Ark.</p>

<p><a class="pagenum" name="Side_194" id="Side_194" title="[S. 194]"></a>
Og inde under den opslaaede Kaleche sad Enkebaronessen
og Stasia, begge i Festskrud.</p>

<p>Og Vognen var vadsket, Seletøjet pudset, og
Rigmor striglet og børstet.</p>

<p>Idet Ekvipagen svingede omkring Hjørnet af
Raadhuset, kom netop Baronen ud af Døren og steg
ned ad Trappen.</p>

<p>&mdash; Goddag Helmuth! raabte den gamle Frue og
holdt Hesten an. &mdash; Hvor Adel er, kommer Adel til!</p>

<p>&mdash; Goddag Mor! nikkede Baronen og traadte
hen til Vognen. &mdash; Saa du skal ogsaa til Dyrskue?</p>

<p>&mdash; Det skal jeg, min Dreng! Jeg skal se, om
Stasia kan faa Præmie!</p>

<p>&mdash; Ja, Vilde er ogsaa taget herud med Karen
og Frøken Jansen.</p>

<p>&mdash; Det ser jeg! nikkede Enkebaronessen, hvis
skarpe Øjne havde opdaget Selskabet, der gik ovre
paa det andet Fortov. &mdash; Og hun har nok en Følgesvend
med, ligesom naar ... (Hun vilde have sagt:
ligesom naar man spiller Hanrej! men stoppede op i
Tide).</p>

<p>Baronen fulgte Retningen af hendes Blik.</p>

<p>&mdash; Og der er jo Fætter Scheele! sagde han.</p>

<p>&mdash; Ja, der er han! nikkede den gamle.</p>

<p>&mdash; Du kommer vel ud og ser paa Dyrene? spurgte
Helmuth pludselig og lettede paa Ridehuen til Afsked.
&mdash; Hejmdal faar rimeligvis første Præmie!</p>

<p>&mdash; Helmuth, Helmuth! raabte Fruen efter ham.</p>

<p><a class="pagenum" name="Side_195" id="Side_195" title="[S. 195]"></a>
&mdash; Hva' er der?</p>

<p>&mdash; <em>Maa</em> han saa ikke be....</p>

<p>&mdash; Nej, Gu' maa han ej<a class="corr" name="rett_13" id="rett_13" title="var: ?">!</a> sagde Sønnen leende
og slog med Ridepisken hen efter Rigmor. &mdash; Det
gamle Stillads kan sgu ikke faa Føl alligevel!</p>

<p>&mdash; &mdash; &mdash;</p>

<p>Ude paa Dyrskuepladsen, en stor Grønning i
Udkanten af Byen, var der en Larmen og Raaben,
en Brægen, Vrinsken, Brølen og Grynten, der fik
selv Slagtere og Kreaturhandlere til engang imellem
at udbryde:</p>

<p>&mdash; Det er dog Satan til Spe'takkel!</p>

<p>Bøndermænd og Koner med Børn i alle Aldere
fyldte til Trængsel Gangene mellem Foldene, hvor
Dyrene stod udstillede.</p>

<p>Mændene røg deres Piber, og Konerne og Børnene
gnavede paa Hvedebasser og Sukkerstænger.</p>

<p>Og der lugtede derude <span class="sic" title="[sic]">Mare</span> ikke af Rinskvin!&nbsp;...</p>

<p>Grev Scheele kom vandrende med Karen under
den ene Arm og Kaninen under den anden.</p>

<p>&mdash; Der staar Jørgen med Hejmdal! sagde Karen
og vilde hen til Hingstepasseren, som var fuldt optaget
af at styre det vælige Dyr, der stampede i
Grønsværet, vrinskede og «steg» og vilde over til
Hopperne paa den anden Side af Udskænkningsteltet.</p>

<p>&mdash; Karen, du bliver her! sagde Frøken Jansen,
der skjalv i sin Grundvold ved at færdes mellem alle
disse vilde Bestier.</p>

<p><a class="pagenum" name="Side_196" id="Side_196" title="[S. 196]"></a>
To Mænd kom trækkende med en vældig Tyr.
Den skulde hen og synes af Dommerne. Dens smaa,
ondskabsfulde Øjne skulede til Siderne, og omkring
dens Læber sad grønlig Fraade.</p>

<p>Saa satte den pludselig i med et Brøl, som fik
Kaninen til at udstøde et Skrig og hoppe en halv
Alen i Vejret.</p>

<p>Greven lagde omsorgsfuldt sin Arm om den unge
Piges Liv.</p>

<p>&mdash; Her er hæsligt at være! sagde han.</p>

<p>&mdash; Ja, hviskede Frøkenen &mdash; skal vi ikke gaa
igen?</p>

<p>&mdash; Nej, sagde Karen energisk og skridtede ud.
&mdash; Vi skal rigtignok se det hele!</p>

<p>Nu begyndte man at trave Hingstene.</p>

<p>En Mand holdt dem i Hovedtøjet helt oppe ved
Munden og løb saa hen over Pladsen ved Siden af
Dyret, som krummede Halsen, prustede og dansede,
medens Manke og Hale flagrede stolt i Vinden.</p>

<p>&mdash; Det er dog virkelig alligevel kønt at se!
sagde Greven, hvis Hesteforstand følte sig tiltalt.</p>

<p>&mdash; Nu skal Jørgen løbe med Hejmdal! raabte
Karen.</p>

<p>Gamle Jørgen ordnede først omhyggelig Hingstens
Tømmer.</p>

<p>&mdash; Saa ka' vi bitte Hejmdal! sagde han.</p>

<p>Og saa satte Parret sig i Gang.</p>

<p>Alle vendte sig interesseret og saa paa Løbet.</p>

<p><a class="pagenum" name="Side_197" id="Side_197" title="[S. 197]"></a>
Man vidste, at Dyret tilhørte Baronen fra Næsset.</p>

<p>&mdash; &mdash;</p>

<p>Rundt i Foldene gik ældre, alvorlige Mænd og
befølte omhyggeligt Faarenes Pels og Svinenes Kød.
Og udenfor stod Ejermændene med spændte Miner
og fulgte enhver af d'Hrr. Dommeres Bevægelser.</p>

<p>Men om Hønseburene holdt Madammerne til. De
snakkede kærligt og opmuntrende til Dyrene derinde,
som kaglede og skreg og baskede med Vingerne
mod Burenes Tremmer af Skræk for den uvante
Indespærring og de mange Mennesker.</p>

<p>Men saa blev der med eet et frygteligt Røre i
Mængden.</p>

<p>En to Aars Kvie havde revet sig løs og stormede
nu rundt paa Pladsen med Halen stift til Vejrs
som en Flagstang.</p>

<p>Mødrene reddede deres Børn op paa Armene og
flygtede.</p>

<p>Mandfolkene grinede og kyste af Dyret, der blev
vildere og vildere.</p>

<p>Og paa een Gang satte det med et Spring ind
gennem Aabningen til Beværtningsteltet.</p>

<p>&mdash; Hurra-a! hun er tørstig! brølede Ungdommen
og stimede sammen om Teltdøren. &mdash; La' hinne faa
et Glas Øl og en Snaps! foresloges der. &mdash; Gi
hinne en Kummen! Nej, hun drikker kuns Hvidtøl!
raabtes der. Og hver Aandrighed blev hilst med
højrøstet Bifald.</p>

<p><a class="pagenum" name="Side_198" id="Side_198" title="[S. 198]"></a>
Inde fra Teltet hørtes en rasende Larmen og
Skrigen og Klirren af Glas og Flasker. Og et Øjeblik
efter kom Kvien farende ud igen vanvittig af
Forfjamskelse.</p>

<p>Og det skulde da virkelig heller ikke virke beroligende
paa dens Hjerne, at en langbenet Knægt
havde faaet fat i Halen paa den og nu sprang af Sted
bag efter den med Skridt som et Favnemaal.</p>

<p>&mdash; &mdash;</p>

<p>Hingstene var atter trukket op i Række; og de
alvorlige Mænd var for længst færdige med at beføle
Faar og Svin. Man var i Lag med at lægge Tøjr
og Fodreb paa Tyrene. Og nogle Køer med alt for
spændte Yvere blev malket, forinden de skulde af Sted
den lange Vej hjem.</p>

<p>Jørgen Hingstepasser straalede over hele sit gamle
Ansigt, da han bandt Plakaten med 1ste Præmie om
Halsen paa Hejmdal.</p>

<p>Baron Helmuth stod og saa til, medens den
gamle lagde Bidsel og Dækken til Rette paa Dyret.</p>

<p>&mdash; Baronen har vel ikke no'et imod, at jeg la'r
Plankaten hænge paa ham, mens jeg rider hjem?
spurgte Jørgen med Huen i Haanden.</p>

<p>&mdash; Nej, værsgod, Jørgen, lad du den bare hænge!</p>

<p>&mdash; Tak, Hr. Baron! Ja, for saa faar di ossensaa
lisom lidt mere Agtelse for ham paa Vejen!</p>

<p>&mdash; Javist saa! Rid ham nu forsigtig!</p>

<p><a class="pagenum" name="Side_199" id="Side_199" title="[S. 199]"></a>
&mdash; Baronen kan fuldt hen stole paa mig! sagde
Jørgen og knejsede allerede paa Ryggen af Hingsten.</p>

<p>Helmuth stod et Øjeblik og saa efter Hesten, da
den dansede ned over Grønsværet. Han var næsten
lige saa stolt af Præmien, som gamle Jørgen var det&nbsp;...</p>

<p>I lange Rækker drog man nu af Sted fra Pladsen
med Dyrene: Køer, Heste, Svin, Faar og Geder; en
hel Noæ Ark!</p>

<p>De, som førte Præmiedyrene, gik ind gennem
Byen med dem for at vise Plakaterne.</p>

<p>De mindre heldige sneg sig ad Engvejen langs
Baghaverne.</p>

<p>Og snart var Pladsen øde og tom. Kun stod
der hist og her ensom en forglemt Ko og brølede. Og
bag en Tremmeindhegning laa der en stor Orne og sov.</p>

<p>Pludselig satte den i med en saa ubarmhjertig
Snorken, at Graaspurvene, der holdt Kalas paa Gødningsklatterne
rundt omkring i Nabolaget, skreg op
i Rædsel og flygtede bort, alt hvad Fjer og Dun
kunde holde!</p>



<hr class="chapbreak" />
<div><a class="pagenum" name="Side_200" id="Side_200" title="[S. 200]"></a></div>

<p>Det var blevet Aften.</p>

<p>Oppe i «Harmonien»s store Sal sad paa «Galleriet»
under Loftet fire Musici og trakterede Blæseinstrumenter.
Øjnene stod dem ud af Hovedet, og
deres sveddryppende, udspilede Kinder var ved at
sprænges.</p>

<p>Lysekronens otte, højtblussende Petroleumslamper
frembragte ogsaa en Hede og en Os deroppe, saa at
man næppe kunde aande.</p>

<p>Og nede paa Gulvet snurrede Bønderne deres
Kvinder rundt og stampede løs med deres sømbeslaaede
Hæle, saa at Gulvbræderne drønede som
under Hovslag.</p>

<p>Der dansedes paa Livet løs. Fruentimmerne hang
opløste af Varme i deres Kavalerers Arme. Og naar
et Mandfolk slap sin Dame, sank hun som tilintetgjort
ned paa en af Træbænkene langs Væggene,
lukkede Øjnene og stønnede og pustede, som om
hendes sidste Time var kommen:</p>

<p>Men dette forhindrede hende dog ingenlunde i at
overgive sig paa Naade og Unaade til den første den<a class="pagenum" name="Side_201" id="Side_201" title="[S. 201]"></a>
bedste Danser, der strakte sin røde, svedige venstre
ud mod hende.</p>

<p>&mdash; Ska' det være vos to, Marie?</p>

<p>Og uden at svare lagde Marie sig ind til Kavaleren
og lod sig dreje rundt, medens Vandet drev
af Parret som Regn af Ruder&nbsp;....</p>

<p>Nogle Herrer fra selve Byen, en Slagtersvend
og en Vognmandskusk, vakte meget Røre i Lokalet.</p>

<p>De dansede nemlig forkert med en uhyre og
overlegen Færdighed.</p>

<p>Par efter Par af adstadigt polkerende Bønderfolk
ligefrem <em>mejede</em> de ned ved denne deres irregulære
Maade at fare Salen igennem paa.</p>

<p>Bønderpigerne, de dansede med, hvinede af Begejstring
ved at blive kørt avet om. Men Karlene,
ikke at tale om de ældre nedmejede Mænd og Koner,
skummede af Vrede og Misundelse.</p>

<p>Der lød allerede en undertrykt Mumlen i Salonen,
og man var ved at rotte sig sammen for i
Fællesskab at foretage et Choc mod disse to Vindhase,
da pludselig al Vrede druknede i en ustandselig
Latter.</p>

<p>Den begyndte først nede ved Døren ind til
Skænkestuen og forplantede sig derpaa op gennem
hele Salens Længde.</p>

<p>Al Dans ophørte. Damerne kastede sig tilbage
paa Bænkene og lo. Og Mandfolkene slog Hænderne<a class="pagenum" name="Side_202" id="Side_202" title="[S. 202]"></a>
mod Laarene og raabte og pegede og dunkede
hinanden i Siderne.</p>

<p>Selv Musiken kunde næsten ikke spille af Latter.</p>

<p>Det var den lille, puklede Urmager Svendsen,
der, paavirket af Øl og Brændevin, pludselig havde
slaaet sine Orangutangarme om Hofterne paa Store-Olga
fra Vejrløse og nu forsøgte at svinge hende
«forkert» i en hvirvlende Tyrolervals.</p>

<p>Men det var ham umuligt at komme i Trit.</p>

<p>Med urokkelig Alvor forsøgte han atter og atter.
Tog nogle Spring fremad og gjorde nogle sælsomme
Bevægelser med Kroppen. Men maatte saa standse
og begynde forfra igen.</p>

<p>Han naaede hende ikke højere end til Kjolelinningen
og sled og arbejdede med hende, saa Sveden
sprang ham frem paa Panden. Saa tørte han Ansigtet
af paa hendes Mave og kilede paa igen. Hans
lange Arme og Ben var i uafbrudt Bevægelse. Det
saa ud, som vilde han entre hende. Han lignede en
kæmpemæssig Edderkop, der i sit Storhedsvanvid
havde faaet den forrykte Ide at ville danse Tyrolervals
med en Hunelefant.</p>

<p>Og jo højere Salen lo og larmede, desto ivrigere
arbejdede han.</p>

<p>Men saa syntes Olga pludselig at være bleven
ked af Legen. Hun bøjede sig ned over sin stumpede
Kavaler, slog sine Arme om hans Liv, hævede
ham op til sig, og satte saa ind i Dansen med et<a class="pagenum" name="Side_203" id="Side_203" title="[S. 203]"></a>
kluntet Hop. Og op og ned ad Gulvet gik det nu,
rundt og rundt i hele Salens Længde, hurtigere og
hurtigere, saa at den ulykkelige Urmagers Ben stod
ud fra hendes trinde Krop som et Par flagrende
Baandender.</p>

<p>&mdash; Olga, stønnede han &mdash; Olga, det er nok,
Olga!</p>

<p>Men var Olga først sat i Bevægelse, syntes hun
ikke at kunne standse, førend hendes eget Maskineri
var løbet tørt. Og desuden morede hun sig fortræffeligt:
hendes Øjne lyste af megen Fryd, og hun
lo om Kap med Tilskuerne langs Væggene.</p>

<p>Saa standsede Musiken. Og Konen slap sit Bytte.</p>

<p>Først sank den arme Ridder som en Klud sammen
ved sin Dames Fødder. Men et Øjeblik efter tumlede
han op og begyndte at overdænge hende med
de mest udsøgte Skældsord og Beskyldninger baade
hentet fra Nutid og Fortid.</p>

<p>&mdash; Men Svendsen dog! sagde hun betuttet &mdash;
det var jo bare Grin alt sammen.</p>

<p>&mdash; Din Kødmaskine, din Fedtdulle, din Flæskeangsjos!
skreg Urmageren rasende og langede ud
efter Kvindens Ansigt, men naaede da kun hendes
Hofte.</p>

<p>&mdash; Nu slor han sgu! sagde Olga &mdash; den Ildtang!</p>

<p>&mdash; Gi' ham no'en paa Pukkelen! var der en,
der raadede.</p>

<p><a class="pagenum" name="Side_204" id="Side_204" title="[S. 204]"></a>
&mdash; Put ham i din Lomme! sagde en anden.</p>

<p>Men Olga nøjedes da med at gribe den lille
Mand i Skuldrene og ryste ham saa eftertrykkeligt,
at det maa kaldes et Guds Under, at han nogen Sinde
kom i Orden igen.</p>

<p>&mdash; Kan du saa nære dig? spurgte hun.</p>

<p>Men Svendsen kunde ingenlunde nære sig. Han
skar Tænder og begyndte at kravle op ad hende for
at naa frem til bart Kød.</p>

<p>Da var der en, som midt i Støjen og Latteren
raabte det forløsende Ord:</p>

<p>&mdash; Sæt ham op paa Kakkelovnen!</p>

<p>Store-Olga smilede bredt og anerkendende. Hvorpaa
hun greb Fyren i sine stærke Arme og bar
ham trods hans Sprællen og Kradsen tværs over
Gulvet hen til den høje Jærnkakkelovn henne i
Hjørnet.</p>

<p>&mdash; Fly mig en Stol! sagde hun.</p>

<p>Der blev flyet hende fire.</p>

<p>Hun steg op paa en af dem, anbragte Urmageren
oppe oven paa Kakkelovnen, trykkede ham godt ind
i Hjørnet og sagde:</p>

<p>&mdash; Sit saa der da, din Skorpejon!</p>

<p>Saa jumpede hun ned paa Gulvet igen. Musikken
satte i med en Hopsa, og den afbrudte Dans tog fat
paa ny.</p>

<p>&mdash; &mdash; &mdash;</p>

<p><a class="pagenum" name="Side_205" id="Side_205" title="[S. 205]"></a>
Henne paa Hotel Skandinavien var Egnens finere
Portion samlet.</p>

<p>Man havde nydt et <a class="corr" name="rett_14" id="rett_14" title="var: Fællesmaaaltid">Fællesmaaltid</a> med Vin og
Taler for Konge, Fædreland og Kvinde, Dyrskuer
i Almindelighed og dette Dyrskue i Særdeleshed.</p>

<p>Nu sad man samlet om en Del Spilleborde og
røg og drak og spillede Whist og L'hombre.</p>

<p>Snakken gik højrøstet, som Sæd altid er iblandt
Landmænd, der er vant til at raabe i Mark og
Lade, og havde drejet sig om alt mellem Himmel og
Jord fra Dyrkning af Kvægroer til Kejseren af Kinas
sidste Anfald af Forstoppelse.</p>

<p>&mdash; Hvorfor Fanden mon Adelen tog saa tidlig
hjem? spurgte saa den lille, tykke Proprietær Jørgensen
til Holmelund &mdash; Hva' mon det ha'de saadan
et Jag for?</p>

<p>&mdash; De ha'de jo Damerne med! sagde Møller
Jochumsen.</p>

<p>&mdash; Aa, Fa'en, «Damerne»! vrængede Proprietæren
&mdash; En anden en havde vel ogsaa «Damer» med!
Men dem skikker man begribeligvis hjem, naar man
skal til at more sig! ... Og saa var de jo ridende
begge to, sluttede han &mdash; baade Greven og Baronen!
Mon de er ble'en grosgesnofne paa deres
gamle Dage?</p>

<p>&mdash; Gu' er de ej! sagde Mølleren &mdash; Baronen
er sgu li'saa gemen som baade du og jeg, Jørgensen!</p>

<p><a class="pagenum" name="Side_206" id="Side_206" title="[S. 206]"></a>
&mdash; Hi, hi! grinte den lille Dyrlæge Lund, som
havde smagt lidt vel meget paa Mosten &mdash; Helmuth
har maaske begyndt at lugte Lunten!</p>

<p>&mdash; Hva' for en Lunte? spurgte Mølleren &mdash; De,
Grinebider!</p>

<p>&mdash; Hi, hi, hi! spørg Skovrideren!</p>

<p>&mdash; Ved De noget, Skovrider?</p>

<p>&mdash; Intet! sagde Skovrideren utilgængelig. Han
var Forstraad og Enkemand.</p>

<p>Men Faktum lod sig jo ikke benægte: Helmuth
var redet hjem umiddelbart før Fællesspisningen,
skønt han havde tegnet sig som Deltager. Og han
havde ikke faaet travlt med at komme af Sted, førend
han havde hørt, at Grev Scheele havde forladt
Byen for over een Time siden, næsten samtidig med,
at Baronesse <a class="corr" name="rett_15" id="rett_15" title="var: Alvidas">Alvildas</a> Vogn var kørt.</p>

<p>&mdash; Saa I Baronen transportere sorte Jakob paa
Raadstuen? spurgte en.</p>

<p>&mdash; Ja, han skulde sgu ha' Ansættelse som Gendarm!
fniste Dyrlægen.</p>

<p>&mdash; Ja, hvad Fanden! naar Politiet ikke selv kan
besørge det!</p>

<p>&mdash; Den Helhest af en Betjent, som er her i
Byen! sagde en anden.</p>

<p>&mdash; Hvad ha'de Jakob bedrevet? lød det fra en
tredje?</p>

<p>&mdash; Han ha'de stukket et Par Mænd ihjel oppe
paa Harmonien!</p>

<p><a class="pagenum" name="Side_207" id="Side_207" title="[S. 207]"></a>
&mdash; Altid skal det Rak slaas! sagde Forpagter
Nielsen.</p>

<p>&mdash; Det bli'er et Par smaa Aar i Tugthuset!
mente Jørgensen.</p>

<p>&mdash; Spil ud, Jochumsen! sagde Forstraaden. Han
havde givet, og der var blevet passet af de tre
andre.</p>

<p>Man spillede; og Skovrideren tabte sin Grand.</p>

<p>&mdash; Det var ogsaa noget Hundeæde at spille Grand
paa, sagde Dyrlægen arrig.</p>

<p>Men Forstraaden værdigede ham intet Svar.</p>

<p>&mdash; Har I hørt, at der er dannet en socialdemokratisk
Forening for Næsgaardene, Uggerløse og
Salum? spurgte Forpagter Nielsen, som spillede
L'hombre ved Bordet ved Siden af.</p>

<p>&mdash; Det var Satans!</p>

<p>&mdash; Ja, det er der! nikkede Forpagteren &mdash; For
et Par Dage siden kom her en forløben Københavner
og holdt Møde i Salum Kro og skældte os Huden
fuld og sagde, at vi udplyndrede Smaamanden, og
at Husmændene var no'en Fjols, at de vilde finde
sig i at æde det tørre Brød, mens vi andre fik
Lammesteg og <span class="sic" title="[sic]">Rabarbragrød</span>! Og nu er der dannet
en Forening med Love og Medlemskort og det
hele!</p>

<p>&mdash; Ja, Fanden ved, hvad Enden skal blive!
raabte Proprietær Jørgensen, der havde hørt, hvad
man talte om ved det andet Bord &mdash; I Gaar jog<a class="pagenum" name="Side_208" id="Side_208" title="[S. 208]"></a>
jeg to væk! De kom og forlangte to Kroner, ellers
vilde de ikke røre en Haand, sagde de. Saa kan I
gaa a' Helvede til, sagde jeg, tror I, jeg vil la' mig
kommandere af mine Folk!</p>

<p>&mdash; Ja, saadan skal de ha' det! brummede Møller
Jochumsen.</p>

<p>Nu forplantede Diskussionen sig til alle Spillebordene.</p>

<p>&mdash; Ja, hvad nytter saa det at jage dem bort?
raabte en &mdash; Saa gaar de bare hen og faar Arbejde
et andet Sted. Der er Brug nok for dem!</p>

<p>&mdash; Det er rigtig nok! sagde en anden &mdash; for
der er ingen Sammenhold mellem vos!</p>

<p>&mdash; Vi skulde have en Forening li'som de andre!
foreslog en.</p>

<p>&mdash; Det er rigtig! Det er rigtig! stemmede flere
i med.</p>

<p>&mdash; Vi skulde slutte vos sammen, vedblev den
første &mdash; og naar en Karl eller en Husmand gik i
Utide, saa ingen Arbejde andre Steder!</p>

<p>&mdash; Det faar vi sgu aldrig sat i Gang! sagde en
Pessimist &mdash; Aldrig! ... Det er dig, der skal gi'
Kort, Rasmussen!</p>

<p>Og saa gav Rasmussen Kort, og man spillede
videre&nbsp;.....</p>

<p>Ny Drikkevarer rekvireredes; og Talen og Latteren
lød højere og højere. De alvorligere Spørgsmaal:<a class="pagenum" name="Side_209" id="Side_209" title="[S. 209]"></a>
Arbejdere kontra Arbejdsgivere veg Pladsen
for de lettere Emner: Kvinder og Heste!</p>

<p>Spillepartierne blev opgjorte, og man rykkede
Bordene sammen og drak Punch og Vin i Fællesskab.</p>

<p>Den lille Dyrlæge Lund, der nu var ganske
drukken, kravlede op paa en Stol og begyndte at
holde en Tale for Ungkarle og Hingste.</p>

<p>Ungkarlene, sagde han, tog han Hatten af for ...
Og han tog osse Hatten af for Hingstene! De fik
Betaling oven i Købet. Fanden i Vold med Ægtemændene!
De var no'en Stympere! Nu saa vi
pr. Eksempel paa Næsset! De to, der ha'de det
bedst der, var uvilkaarlig Hejmdal og ... og Grev
Scheele&nbsp;...</p>

<p>Først havde man let højrøstet af den lille Lunds
Tale. Men nu blev der raabt:</p>

<p>&mdash; Hyss! Ned med ham! Vi er da dannede
Mennesker! Han er jo fuld!</p>

<p>.... Grev Scheele, fortsatte Dyrlægen, var en
Mand, han i alle Henseender osse tog Hatten meget
dybt a' for! <em>Han</em> var Ungkarl ... og Dyrlægen
<em>sæl</em> var Ungkarl ... og <em>Hejmdal</em> ha'de faaet
første Præmie ... og den kunde de to andre
magelig osse faa ... Han kendte mange gifte
Koner, der&nbsp;....</p>

<p>Men her blev Taleren af talrige Hænder revet
ned af Stolen og forsvandt i Dybet.</p>

<p><a class="pagenum" name="Side_210" id="Side_210" title="[S. 210]"></a>
Og der kom flere Drikkevarer frem og andre
Talere. Dyrskuet fik sig atter et Hurra. Og Grundloven
maatte holde for, og Hans Majestæt og Slesvig
og Fædrelandet.</p>

<p>Og til Slut slog Forstraad Rembrandtsen til Lyd
paa sit Glas og rejste sig høj og alvorlig.</p>

<p>Han vilde sige et Par Ord om Kvinden, sagde
han. Der var ganske vist før ved Spisningen blevet
talt mange og smukke Ord om denne Genstand&nbsp;...</p>

<p>&mdash; Det var mig!</p>

<p>... Ja, det var af Hr. Proprietær Jørgensen
til Holmelund! En Mand, som vi alle nærede den
dybeste Højagtelse for, og som levede i et lykkeligt
Familieliv paa sin Gaard med sin Hustru og sine
Børn og sine Piger og sine Karle! Han, Forstraaden,
havde selv været gift engang, og det regnede han
for den lykkeligste Tid i sit Liv! Arnen, vilde han
sige, paa hvilken Hjemmets Ild brændte i lys og
lykkelig Lue, <em>det</em> var Stedet, hvorfra Kærlighed og
Godhed udgik; thi Kærlighed og Godhed var <em>det</em>,
som Kvinden saaede i Mandens Skød og i Børnenes
Hjerter til Hjemmet bag de oplyste Ruder, naar
Storm og Sne herskede derude. Han maatte sige,
at Savnet af en trofast Ægtefælle havde gjort ham
til det, han var: en ensom Mand, der færdedes i de
mørke Skove og savnede bløde, milde Hænder, naar
han aabnede Døren og stod i sin tomme Stue, omringet
af sine forældreløse Børn. Ganske vist havde<a class="pagenum" name="Side_211" id="Side_211" title="[S. 211]"></a>
han Husholderske, men det var ikke det samme!
Derfor: en Skaal for Hjemmene, der bæres af Kvinden!
En Skaal for, kort sagt, for det bedste i os!
Kvinden og Hjemmene leve!</p>

<p>Et Brag af Hurraraab hilste denne Tale. Og
Rembrandtsen blev fra alle Sider komplimenteret af
de henrykte Ægtemænd. Det var godt at høre et
alvorligt Ord efter Dyrlægens gadedrengeagtige Taktløsheder!</p>

<p>&mdash; Det er sgu Fanden galeme sandt, Skovrider!
sagde Proprietær Jørgensen med Taarer i Øjnene og
trykkede Forstraadens Haand mellem begge sine &mdash;
<em>Hjemmene</em>, naar bare vi har <em>dem</em>!</p>

<p>Og man tømte paa ny et Bæger og raabte et
dundrende Vivat!</p>

<p>&mdash; &mdash;</p>

<p>Lidt efter var der et Par af Selskabet, som rejste
sig og forlangte deres Vogne.</p>

<p>Og noget efter et Par til.</p>

<p>Og saa en hel Klynge.</p>

<p>&mdash; Ja, det er vel osse paa Tiden, at vi kommer
hjem og ser til Mutter! sagde Møller Jochumsen og
strakte sig &mdash; Hva' Jørgensen? spurgte han og
puffede Proprietæren med Tommelfingeren i Siden.</p>

<p>&mdash; Ja&mdash;a, sagde Jørgensen &mdash; vi maa jo hjemad
og se, hvordan det staar til!</p>

<p>Der var i det hele kommet en sær Længsel efter<a class="pagenum" name="Side_212" id="Side_212" title="[S. 212]"></a>
Arnen op hos Ægtemændene nu efter Forstraadens
Tale&nbsp;....</p>

<p>Og snart rullede Vogn paa Vogn ud under Skandinaviens
Port.</p>

<p>Ogsaa Bønderne fra Harmonien var begyndt at
bryde op, saa at den slumrende By pludselig vaktes
og en Tid lang holdtes vaagen af Vognbulder og
Hestetrampen&nbsp;...</p>

<p>Møller Jochumsen kørte sammen med Proprietær
Jørgensen. De havde Kusk paa Bukken og sad selv
vel indpakkede Side om Side i den bageste Agestol.</p>

<p>Længe havde de kørt fremad i Tavshed blidelig
lullet i Døs af den gode Fjedervogns vuggende Bevægelser.</p>

<p>Saa sagde Mølleren paa een Gang dybt indigneret:</p>

<p>&mdash; Det er et godt Svin, den Dyrlæge med sine
Hingste!</p>

<p>&mdash; Ja&mdash;a! sagde Jørgensen helt inde bag Frakkekraven.</p>

<p>Og atter var der en Pause paa en Fjerdingvej.</p>

<p>Da spurgte Mølleren:</p>

<p>&mdash; Har I Fjermadrasser i Jerre Senge?</p>

<p>&mdash; Jo&mdash;o, det har vi da! sagde Jørgensen.</p>



<hr class="chapbreak" />
<div><a class="pagenum" name="Side_213" id="Side_213" title="[S. 213]"></a></div>

<p>Det var Søndag Eftermiddag. Solen skinnede,
og det var dejlig varmt.</p>

<p>Men der var ikke Tale om, at Vinduerne i Maren
Forlis' Hus var lukket op. Naa, det kunde de maaske
ikke; de var rimeligvis spigret til, hvad Bønderfolks
Vinduer jo i Almindelighed er. Men <em>Døren</em> kunde
hun da ha' ladet staa aaben, saa at der kunde ha'
kommet lidt frisk Luft ind i den beklumrede Stue;
hendes eneste; paa een Gang Køkken, Sovekammer
og Dagligstue.</p>

<p>Men tvertimod: Døren var ikke alene lukket,
Krogen var endogsaa sat paa indvendig.</p>

<p>Henne ved det umalede Fyrretræsbord under
Vinduet sad Maren og hendes to Børn: den gamle
Baronesses døvstumme Stasia og Post-Søren ogsaa
kaldet «Jærnposten», fordi han manglede højre Arms
Underarm, der var erstattet af et Stykke Træ med
paaskruet Haand af Jærn; tre krumme Jærnfingre, der
lignede Fuglekløer.</p>

<p>&mdash; Nu koger hun straks! sagde Maren og nikkede
hen mod en syngende Kedel, der hængte over<a class="pagenum" name="Side_214" id="Side_214" title="[S. 214]"></a>
en blussende Pindeild henne paa Ildstedet. &mdash; Hvor
ku' det hænge sammen, a' den gamle Naade sku'
vesitte Baronens i Dag? fortsatte hun. &mdash; Di plejer
sgu da ellers ikke aa være saa forlejne for aa se
hverandre.</p>

<p>&mdash; Den unge er kørt med Karen og Mamsellen
paa Besøg hos Herredsfogden, skrev Stasia paa sin
Tavle.</p>

<p>Stasia forstod hvert Ord, hendes Moder og Broder
sagde til hende. Og hun skrev næsten lige saa hurtig
med sin Griffel, som et Menneske kan tale.</p>

<p>&mdash; Hæ, hæ! grinte Maren. &mdash; Naa saaden; saa
er Porten fri.</p>

<p>&mdash; La' mig se? sagde Post-Søren og tog Tavlen.
&mdash; Ja, di to Naader enes jo ikke godt, sagde han
saa, da han havde læst, hvad der stod.</p>

<p>Nu begyndte Kedlen henne paa Ildstedet at
spytte ned i Gløderne.</p>

<p>Maren rejste sig og gik derhen.</p>

<p>&mdash; Jeg synes, det er no'et klejnt, det, du
kommer med i Dag, Stasia? sagde hun til Datteren
og synede et Kræmmerhus fyldt med malede Kaffebønner.</p>

<p>&mdash; Den gamle passer jo paa Daasen som en
Bindehund! skrev Stasia.</p>

<p>Og Broderen tog Tavlen og læste det højt.</p>

<p>&mdash; Hæ, hæ! grinte Maren og stak Næsen ned i
Kræmmerhuset. &mdash; Men godt lugter det sgu!</p>

<p><a class="pagenum" name="Side_215" id="Side_215" title="[S. 215]"></a>
Og saa kom hun Bønner paa Kedlen med en
Pind, der var snittet flad i den ene Ende og ganske
sort af Grums og Snavs.</p>

<p>&mdash; Gør 'en nu ikke for slap, Mor! sagde Søren.
Og Stasia nikkede til ham og gav ham sit Bifald
til Kende med et bredt Grin.</p>

<p>Solen skinnede ind gennem de smaa Ruder, der
lyste grønne og brungule af Ælde. I Vindueskarmen
stod et Par skaarede Urtepotter med nogle halvt
udgaaede Blomster i. Og der laa noget sort Stoppegarn
og en Stoppenaal, rusten og saa tyk som et
Tretommersøm. Og saa laa der en Klat grøn Sæbe
paa et Tallerkenskaar, samt en Stump Spejlglas.</p>

<p>Op langs den bageste Væg længst borte stod
Sengen. Den var hamret sammen af uhøvlede Bræder
og fyldt med Halm. Der laa to fede Dyner i den,
men Lagen fandtes ikke.</p>

<p>Foruden Bordet, Gæsterne sad ved, var der af
Bohave tre Træstole og en gammel, blaamalet Klædekiste.
Og saa var der Marens Rok og Garnvinde.
Thi Maren levede af at spinde for Folk.</p>

<p>Og af at tigge.</p>

<p>Og man sagde, at hun var «skrappest» til det
sidste.</p>

<p>Hun var op mod de tresindstyve Aar, men saa
ud, som var hun halvfems: lille, sammenskrumpet og
rynket. Hendes Haar var hvidt og laa kæmmet glat
op fra Panden hen under en lille, sort Bindehue, der<a class="pagenum" name="Side_216" id="Side_216" title="[S. 216]"></a>
sad hende langt ned i Nakken. Det kunde vist
have været et kønt Haar, om det havde været rent.
Men det var det aldrig. Støv og Skorstensrøg og
Svinefedt, brugt som Pomade, havde gjort det ganske
grumset-gult. Og i Ansigtets mange og dybe Rynker
laa lange Tiders uaftvættelige Smuds. Øjnene var
smaa og rødkantede, og de «randt», saa snart hun
kom i Luften. Men se kunde hun med dem og det
endda lige tværs igennem Folk og et godt Stykke
ud paa den anden Side!</p>

<p>Stasia lignede hende, særlig paa Øjnene. Men
hun var ren og pillen i Klædedragt, og hendes Ansigt
skinnede af Vadsk.</p>

<p>Sønnen derimod maatte vist snarere ligne sin
Fader, thi han var høj og velvoksen, og hans Øjne
var store og sløve. Man maatte kalde ham en pæn
Mand. Men saa havde han jo denne «Skavunk»
med Armen. Den var bleven skaaret af i en Hakkelsemaskine.
Og saa havde Sognet skænket ham en
Jærnhaand og indstillet ham til Embedet som Landpost.
Hvilket Embede han nu beklædte paa tiende
Aar. Han var to og tredive, og Søsteren ni og tyve.</p>

<p>Baade Stasias Døvstumhed og Sørens forulykkede
Arm havde Maren Forlis tjent godt paa; og tjente
da til Dato. Thi hun kunde endnu bestandig presse
de mest velvoksne Taarer ud af sine smaa, hvasse
Øjne, naar hun gik rundt og tiggede paa denne Konto
med «en Moders blødendes Hjerte».</p>

<p><a class="pagenum" name="Side_217" id="Side_217" title="[S. 217]"></a>
Ellers brød hun sig ikke stort om Børnene.</p>

<p>Og de sig da heller ikke om hende.</p>

<p>Og dog kunde de ikke blive fra hinanden.
Moderen og Datteren kunde aldrig faa bedre Udslag for
deres medfødte Ondskab, end naar de talte sammen.
De kendte hinanden paa en Prik og forstod at lokke
Giften og Galden ud af hinanden ved Omtalen af
Naboer og Genboer, høje og lave. Stasias Griffel
dansede Wienervals hen over Tavlen, og hendes Øjne
fulgte Moderens Læber og snappede Ordene af dem,
endnu førend de var dannet til Lyd.</p>

<p>Og Søren gottede sig. Han deltog ikke meget
i Samtalen; men hans og Marens Hoved stødte ofte
sammen, naar de ivrigt bøjede sig hen over Tavlen
for at læse Stasias Udgydelser. Og Kvinderne pumpede
ham og lod ham ikke i Fred, førend han med
sin trætte, lidt drævende Stemme havde berettet
nogle af de Historier og en Pose fuld af det Bynyt,
han havde opsamlet paa sine daglige Vandringer
Sognet og Nabosognet rundt.</p>

<p>Han boede helt oppe ved Brevsamlingsstedet i
Jerslev; men engang hver anden-tredje Søndag tittede
han gerne ned i «Skovhuset» til Moderen. Og
hændte det sig saa, som i Dag, at Stasia ogsaa gav
Møde, saa listede Maren sig hen til Døren og satte
Krogen paa.</p>

<p>&mdash; Saa, Børn, sagde hun, &mdash; la' vos saa høre
nyt!</p>

<p><a class="pagenum" name="Side_218" id="Side_218" title="[S. 218]"></a>
Og saa begyndte Flaaningen.</p>

<p>Søren havde i Dag medbragt for fem og tyve Øre
Hvedebasser fra Bageren i Jerslev. Og Stasia havde
i de fire Uger siden sit forrige Besøg, tilvendt sig
et hemmeligt Kræmmerhus fuld af Enkebaronessens
gode Kaffe, samt to smaa Poser hvidt, hugget Sukker.</p>

<p>Saa det kunde jo blive et helt Kalas.</p>

<p>Det havde som sædvanlig vakt ustandselig Latter
hos de to andre, da Stasia hentede disse Sager frem
af deres Skjulested. Hun puttede nemlig altid sligt
Kontrabande ned i sine Bukser, det eneste Sted,
hvor de var sikre for Enkebaronessens mistænksomme
Øjne. Og Bukserne havde Naaden oven i Købet
selv foræret Pigebarnet.</p>

<p>&mdash; Jeg kan Satan ta' me ikke forstaa, hvor du
kan ha' det der! sagde Søren hver Gang.</p>

<p>Og Fruentimmerne hvinede af Latter.</p>

<p>Maren Forlis stod henne ved Ildstedet og rørte
rundt i Kedlen med Træpinden, at Kraften grundig
kunde komme af Bønnerne.</p>

<p>Søren og Stasia sad og kiggede ud af Vinduet.</p>

<p>&mdash; Naa, Mo'er? spurgte saa Sønnen &mdash; hjælper
det snart?</p>

<p>&mdash; Jo, sagde den gamle &mdash; nu koger hun. Det
er dog en skønne Lugt! nikkede hun og snøftede
velbehageligt i Dampen fra Kedeltuden. &mdash; Men jeg
har ingen Fløde.</p>

<p>Kaffen blev skænket op i tre hankeløse, sprukne<a class="pagenum" name="Side_219" id="Side_219" title="[S. 219]"></a>
Kopper. Man kom godt med Sukker i og spiste
Hvedebasser til. Det var et herligt Maaltid. Maren
smaskede som en Frø med sine tandløse Gummer.</p>

<p>&mdash; Hva' Ærende ha'de Naaden ellers til Baronen
i Dag? spurgte hun og puttede det sjette Stykke
Sukker i Koppen.</p>

<p>&mdash; Det er denne her Historie med Greven derovre,
skrev Stasia; og Moder og Søn rakte Hals
for at læse det &mdash; det er rent galt nu; alle Mennesker
snakker om det og siger, at den ender med
en Badulje; men Baronen sæl ved ingen Ting, den
Indriot.</p>

<p>&mdash; Hæ, hæ! gnækkede Maren &mdash; kanske han,
Greven, ku' gøre en Stamherre da!</p>

<p>&mdash; Du er god, Moder! skrev Stasia. &mdash; Hi, hi!
sagde hun og gottede sig.</p>

<p>Stasia interesserede sig overmaade for Barnefødsler
og Frugtsommelighed og Kæresteri uden for
Loven. Naar bare hun kunde faa en Snak i Gang
om disse Emner, skinnede hendes smaa Øjne som
St. Hansorme, og hele hendes lille Krop skuttede
sig vellystigt. Dog var denne Glæde blandet med
en god Del Misundelse.</p>

<p>&mdash; Forleden red Greven og Hindes Naade her
forbi op i Skoven, fortalte Maren. &mdash; Sikke Øjne
di ku' levere hverandre!</p>

<p>&mdash; Listede du ikke efter dem? spurgte Stasia.</p>

<p>&mdash; Om jeg gjorde! ... Aa da di var kommen<a class="pagenum" name="Side_220" id="Side_220" title="[S. 220]"></a>
et Stykke ind mellem Granerne, saa jeg dem næbbes
som et Par Skovduer.</p>

<p>&mdash; Det er Løgn, Mo'er! sagde Søren rolig og
huggede Jærnhaanden ned i et Stykke Wienerbrød
og fiskede det hen til sig.</p>

<p>&mdash; Er det Løgn? spurgte Maren vredt. &mdash; Jeg
saa 'et med disse mine to Øjne! Di holdt Hestene
an, aa han la'e Armen om hinne aa ky'sede hinne
paa hele Ansigtet, saa sandt der er en Gud til!</p>

<p>&mdash; Hi, hi! klukkede den døvstumme, og Griflen
gik. &mdash; De skal holde til nede i Straahytten, siger
di; der er nogen bløde Mosbænke.</p>

<p>&mdash; Ha, ha, ha! skrattede Maren op og puffede
Datteren i Siden. &mdash; Har saadan en Pejs, som du
osse Forstand paa di Dele? &mdash; &mdash; Hør, Søren,
spurgte hun saa &mdash; <em>du</em> bæ'r vel Brev imellem dem?</p>

<p>Søren rystede paa Hovedet. Det vidste han ikke
noget om. Han kunde ikke kende alle de Skrifter,
der var paa Konvolutterne.</p>

<p>Men Fruentimmerne trængte ind paa ham. Og
det endte da ogsaa med, at han maatte ud med
Sproget. Til at begynde med, fortalte han, havde
der ofte været Brev fra Hendes Naade til Greven i
den Bunke, der laa nede i Køkkenet, naar han kom
med Posten. Saa var det pludselig ophørt, og der var
aldrig noget mere. Men saa opdagede han, at
Naaden lagde dem i kassen, der hængte nede ved
den anden Ende af Alleen paa Skovfogedhuset. Hun<a class="pagenum" name="Side_221" id="Side_221" title="[S. 221]"></a>
var begribeligvis bange for, at den skulde blive opdaget.
De grinte da ogsaa af det paa Kontoret.</p>

<p>&mdash; Aa i Dag vil den gamle Naade si'e det til
Sønnen? spurgte Maren.</p>

<p>Den døvstumme nikkede: Ja, ja!</p>

<p>&mdash; Hva' Fa'en mon han saa gør? spurgte Søren.</p>

<p>&mdash; Han skyder Greven! skrev Stasia.</p>

<p>&mdash; Jeg tror snarere, han tærsker Konen, mente
Maren.</p>

<p>&mdash; Det bruger man ikke i di Klasser! skrev
Stasia.</p>

<p>&mdash; I snakker! sagde Søren pludselig. &mdash; Lad os
heller faa en Skaal Kaffe til!</p>

<p>Og der blev skænket frisk Beholdning i Kopperne.</p>

<p>&mdash; Har I hørt, at nu er det da rent splitrende
galt i Præstegaarden? spurgte Stasia.</p>

<p>&mdash; Saa-aa? sagde Maren og glemte at drikke.</p>

<p>&mdash; Ja, vi var derhenne forleden til Kaffe, og
Præsten havde lukket sig inde paa sit Værelse, og
begge Damerne græd.</p>

<p>&mdash; Han har sgu osse huseret længe nok! mente
Maren. &mdash; Der er jo ikke det Fruentimmer, der ka'
gaa i Fred!</p>

<p>&mdash; Har han osse villet røre dig, Mo'er? spurgte
Sønnen tørt.</p>

<p>Stasia hylede af Latter og vred sig, saa hun
nær havde væltet Kaffekoppen.</p>

<p>&mdash; Du, Fjolsehas! sagde Maren og daskede ud<a class="pagenum" name="Side_222" id="Side_222" title="[S. 222]"></a>
efter Søren. Men Spørgsmaalet syntes ikke desto
mindre at smigre hende. &mdash; Har du ikke mærket
no'et? spurgte hun &mdash; du kommer der jo hver Dag.</p>

<p>&mdash; Jeg kommer kun i Køkkenet.</p>

<p>&mdash; Er der ingen af Pigerne frugtsommelige? skrev
den døvstumme.</p>

<p>Nu var det Moderens Tur at le, saa hun var ved
at gaa til af Hoste bagefter.</p>

<p>Da Anfaldet var ovre, sagde Søren:</p>

<p>&mdash; Sorte Jakob har faaet 30 Dages Vand og
Brød.</p>

<p>&mdash; <em>Har</em> han? spurgte Maren tilfreds. &mdash; Saa
faar da Konen Fred saa længe.</p>

<p>&mdash; Jeg vilde gerne have set ham stikke Hans
Peter ude paa Dyrskuet! skrev Stasia.</p>

<p>&mdash; Jeg saa det.</p>

<p>&mdash; Var det fælt?</p>

<p>&mdash; Naa, ma' ku' ikke se Blodet.</p>

<p>&mdash; Ja, saa var der jo ikke noget ved det! mente
Stasia. &mdash; Vand og Brød, hvad vil det sige?</p>

<p>Han faar ikke uden en Humpel Rugbrød og
en Skaal Vand.</p>

<p>&mdash; Jamen ikke alle 30 Dage paa een Gang, oplyste
Maren.</p>

<p>&mdash; Nej, forstaar sig, han faar rigtig Føde imellem.</p>

<p>&mdash; Saa er det jo ingen Straf! skrev Stasia skuffet.</p>

<p>&mdash; Jo-o, forklarede Maren &mdash; ma' bli'er, saa
ma' knap ka' hænge sammen a' 'et alligevel.</p>

<p><a class="pagenum" name="Side_223" id="Side_223" title="[S. 223]"></a>
Maren ha'de flere Bekendtere, der ha'de faaet
Vand og Brød, og de var ble'en «som Klude».</p>

<p>Nu sad de og snakkede en Stund om de forskellige
Slags Straffe. Søren havde talt med en,
der havde været i Tugthuset. Det var et helt
Herreliv, sagde han.</p>

<p>&mdash; Ja, det er da vist allenfals bedre end som
aa komme paa Fattiggaarden! mente Maren. Dette
Asyl stod for hende som det forfærdeligste paa
Jorden. &mdash; Før hænger jeg mig, sagde hun &mdash; før
den Tort skal komme over mig!</p>

<p>Og de faldt i Snak om de forskellige Maader at
tage Livet af sig paa.</p>

<p>Søren havde set en, der havde druknet sig;
og Stasia fik ham til at beskrive paa det nøjagtigste,
hvordan Vedkommende havde set ud. Hun gyste
ved at høre det, men ufortrøden var hun i sine
Spørgsmaal. Saa ufortrøden, at Moderen til sidst
sagde:</p>

<p>&mdash; Nej, la' nu være aa fortæl mere, Søren! Jeg
tør ikke være her alene!</p>

<p>Og saa begyndte hun for tyvende Gang at
trænge ind paa Sønnen for at faa ham til at flytte
herind i Huset. Hun var gammel, sagde hun, og
hvis der skulde komme noget paa, saa laa hun her
og kunde hverken faa Hjælp eller Raad, men maatte
dø som et andet Kreatur!</p>

<p>Stasia sad og hørte til og gottede sig ved<a class="pagenum" name="Side_224" id="Side_224" title="[S. 224]"></a>
Tanken om, at <em>hende</em> kunde Moderen ikke faa fat
i, for Enkebaronessen slap hende ikke fra sig for
aldrig det.</p>

<p>Og Sønnen vægrede sig ogsaa paa det kraftigste.
Han blev pludselig højrøstet og sagde, at hun vidste
jo godt, at han maatte være i Nærheden af Posthuset.
Det var jo over een Mil, han fik at gaa, om
han skulde bo her. Pludselig trumfede han i Bordet
og sagde, at var hun bange for at ligge ene, kunde
hun jo lægge sig ind paa Fattiggaarden, der var
Selskab!</p>

<p>Stasia slog en høj Latter op, da Søren nævnede
Ordet: Fattiggaarden; og hun puffede hemmeligt
Moderen i Siden for at hidse hende. Det var hende
ligefrem en Sjælesvir at se de to andres dirrende
Ansigter og hadefulde Øjne. Hun havde jo sit paa
det tørre.</p>

<p>Maren stak i Hyl og dundrede i Bordet til Svar,
saa Kopperne dansede: Han var et utugtigt Skarn
og et Dyr og en Judas Iskariot, at han vilde skikke
sin egen kødelige Mo'er ind mellem al det Skidt og
Skrammel og Tyvepak o. s. v., o. s. v.</p>

<p>Og det endte med, at Søren tog sin Hue og gik
sin Vej, og svor paa, at han aldrig skulde sætte
sine Fødder i dette forbandede Hus! &mdash;</p>

<p>Saa var de to Fruentimmer alene.</p>

<p>Stasia sad og vædede Pegefingeren og fiskede de<a class="pagenum" name="Side_225" id="Side_225" title="[S. 225]"></a>
Smuler af Hvedebrødet op, som laa tilbage paa Papiret,
det havde været pakket ind i.</p>

<p>&mdash; Naa, Moder, tag dig nu ikke det saa nær,
skrev hun og stak Tavlen hen til Maren.</p>

<p>&mdash; Den Svinehund! sagde den gamle. &mdash; Aa
ham har en opfødt med sit eget Hjertes sure
Mælk!</p>

<p>Ja, han er jo lidt haard, skrev Stasia &mdash;
men det er jo ikke <em>hans</em> Skyld.</p>

<p>&mdash; Næi, jeg ved sgu godt nok, a' det er hinne,
Mæren derovre i Jerslev.</p>

<p>Stasia nikkede.</p>

<p>&mdash; Moder skulde engang gaa over og læse Evangeliet
for hende!</p>

<p>&mdash; Hæ, hæ, snærrede Maren &mdash; ja, jeg ska' rive
Øjnene ud a' Hovedet paa hinne, ska' jeg!</p>

<p>Stasia smilede skadefro.</p>

<p>Det forholdt sig jo saadan med dette lille, stakkels,
mishandlede Væsen, som ingen Mand kastede
sine Øjne paa, men snarere følte en Art mystisk
Skræk for, at hun kunde ikke taale, at andre nød
den «Kærlighedens Lykke», som hun læste om i de
Bøger, Enkebaronessen laante hende. Hun gik i
stille, sukkende Længsel efter at føle og nyde «Elskovens
henrykkende Salighed». Men da Mandfolkene
stadig gik af Vejen for hende, havde der lidt
efter lidt inderst inde i hende ophobet sig en Bitterhed
og et indeklemt Had til alle, navnlig til alle<a class="pagenum" name="Side_226" id="Side_226" title="[S. 226]"></a>
Kvinder, som fandt et Par aabne Arme at kaste sig
i og en bankende Barm at læne deres længselsfulde
Hoved imod.</p>

<p>Og hun havde jo ikke været længe om at opdage,
at Broderen nu paa det sidste havde fundet
sig en Hjertenskær ovre blandt de Jerslev Piger.</p>

<p>Og hun nagedes næsten syg af Misundelse.</p>

<p>&mdash; Moder skulde gøre Alvor af det, skrev hun
paa Tavlen.</p>

<p>&mdash; Det kan du være evi' vis om, min Pige!
nikkede den gamle. &mdash; Jeg skal nok læse for hinne!</p>

<p>&mdash; Og faar hun ham først til at gifte hende,
skal hun nok trække Skillingerne fra ham!</p>

<p>&mdash; Jojo! Aa saa la'er di mig ligge aa sulte
ihjel!</p>

<p>Stasia trak et sammenlagt Stykke Avispapir op
af Lommen og rakte Moderen det.</p>

<p>&mdash; Tak, Tak! smilede den gamle og kradsede
begærlig Papiret op med sine krogede Fingre. Der
laa en Tokrone i det. &mdash; Du er da en <em>Datter</em>!
nikkede hun, og hendes Øjne skinnede. &mdash; Saadan
sku' alle Børn være! Hvor har du ellers den fra?</p>

<p>&mdash; Hi, hi! lo Stasia og kneb det ene Øje sammen.</p>

<p>&mdash; Ha, ha! gryntede Maren Forlis og stak Pengestykket
i Lommen efter omhyggelig at have svøbt
det ind i Papiret igjen.</p>

<p>Der arbejdede sig paa ny en klukkende Latter op
gennem den døvstumme.</p>

<p><a class="pagenum" name="Side_227" id="Side_227" title="[S. 227]"></a>
&mdash; Hi, hi, fniste hun. Og saa skrev hun paa
Tavlen. &mdash; Han kan alligevel ikke klemme hende
rigtig med de halvanden Arme, han har!</p>

<p>Hun tænkte stadig paa Broderen og hans Kæreste.</p>

<p>Maren puffede overstadig gemytlig Datteren i
Siden og sagde:</p>

<p>&mdash; Det kommer sgu mere an paa Benene, min
Tøs, naar Prøven ska' gøres!</p>

<p>Og saa hvinede de ud i Latter begge to.</p>

<p>&mdash; Nu maa jeg vist til og af Sted, skrev Stasia
saa &mdash; ellers bliver Dragonen rent edderspændt!</p>

<p>«Dragonen» var hendes Kælenavn for <a class="corr" name="rett_16" id="rett_16" title="var: dem">den</a> gamle
Baronesse.</p>

<p>&mdash; Har I Kontrefejer endnu?</p>

<p>Den døvstumme nikkede og knyttede Hænderne.</p>

<p>&mdash; Putter hun dig somtids i Skabet endnu?</p>

<p>Stasia nikkede igen og skar Tænder.</p>

<p>&mdash; Det la'er du vel ikke sidde paa dig?</p>

<p>&mdash; Nej! Men bare jeg var stærkere end hende!</p>

<p>&mdash; Jamen, det er du jo nu'nde, Anastasia! ....
Har du prøvet smaatskaaren Hestehaar?</p>

<p>Den lilles Ansigt lyste op i et bredt Grin.</p>

<p>&mdash; Jeg fyldte hendes Seng forleden Aften, skrev
hun. &mdash; Hun var, som hun var gal hele Natten.
Og jeg kunde ikke sove for Grin.</p>

<p>Maren knækkede sammen af Latter.</p>

<p>&mdash; Ja, vi maa jo bruge de Midler, Vorherre har
gi'et vos! sagde hun. &mdash; Naa, <em>ska'</em> du nu af Sted?</p>

<p><a class="pagenum" name="Side_228" id="Side_228" title="[S. 228]"></a>
Jo, Stasia maatte skynde sig.</p>

<p>Hun satte en hvid Straahat med Roser og Tulipaner
paa Hovedet. Og Parasol havde hun. Og
midt paa den lysegraa, uldne Kjole prangede den
højrøde Brystsløjfe.</p>

<p>&mdash; Hun holder dig sgu da ellers net nok i Klæ'er!
nikkede den gamle misundelig.</p>

<p>Og den døvstumme gjorde en Bevægelse, der
skulde sige: Ja, hun kunde jo bare prøve paa
andet!</p>

<p>Saa greb hun Tavlen og skrev:</p>

<p>&mdash; Du skal ikke komme ind til vos, naar du
kommer til Jerslev.</p>

<p>&mdash; Næi, næi, sagde Maren &mdash; det forstaar sig!
<em>Hun</em> ka' ju'nde taale mig!</p>

<p>&mdash; Du skal sige til Tøsens Forældre, at de allerede
ligger og forlyster sig sammen.</p>

<p>&mdash; Gør di da det? spurgte Maren interesseret.</p>

<p>&mdash; Det gør di vel nok!</p>

<p>&mdash; Ja, jeg ska' sgu forlyste dem! nikkede Maren
og saa ond ud.</p>

<p>&mdash; Naar kommer du?</p>

<p>&mdash; Paa Søndag, tænker jeg. Jeg gaar i Kirke
med det samme. Det er saa længe siden, jeg har
hørt et Gu's Ord.</p>

<p>&mdash; Saa skal jeg se og passe dig op omme
ved Hjulmandens Hjørne og høre, hvordan det er
revet ud.</p>

<p><a class="pagenum" name="Side_229" id="Side_229" title="[S. 229]"></a>
&mdash; Ja, gør kun det.</p>

<p>Og saa bød de to Slægtninge Farvel til hinanden.
Og Stasia gik.</p>

<p>Da hun stod uden for Døren, kom der en stor,
graa Kat løbende over Vejen fra Skoven og gned
sig op ad hende.</p>

<p>&mdash; Naa, der er Belle! sagde Maren.</p>

<p>Stasia bøjede sig ned og strøg Dyret hen over
dets krummede Ryg. Saa nikkede hun og skyndte
sig af Sted.</p>

<p>Inde i Stuen begyndte Katten at mjave.</p>

<p>&mdash; Ka' han lugte Kaffen? sagde Maren med
kælen Røst. &mdash; Nu ska' han faa en Koppe.</p>

<p>Og hun skænkede to Kopper Kaffe, een til
Katten og een til sig selv. Kom godt med Sukker
i og listede derpaa hen til Sengen og hentede en
Krukke Mælk frem under den, skummede det øverste
af og kom i Kopperne, medens hun samtidig smilede
tilfreds over at have snydt Børnene for denne
Nydelse.</p>

<p>Saa satte hun Belle op paa Bordet og begge
gav sig til at slubre Drikken i sig.</p>

<p>Katten slikkede Fedtpletterne af Hvedebrødspapiret.
Og Maren tog sin Tokrone frem og gned
den med sit Kjoleærme, indtil den skinnede.</p>



<hr class="chapbreak" />
<div><a class="pagenum" name="Side_230" id="Side_230" title="[S. 230]"></a></div>

<div class="letter">
<p class="left2">Kære, lille Moder!</p>

<p>Tak for Dit Brev i Torsdags. Jeg er altid saa
glad, naar jeg hører fra Jer; men jeg kommer jo til
at længes. Til Julen <em>vil</em> jeg hjem! &mdash; Jo, jeg begynder
nu at føle mig <em>lidt</em> bedre til Rette her paa
Næsset; baade Baronen og Baronessen er meget
venlige og gode imod mig, og Karen kommer jeg til
at holde mere og mere af for hver Dag, der gaar.
Hun er noget af det sødeste, jeg har kendt; og saa
smuk. Det maa være dejligt at være smuk! Ja,
Pastor Mascani fortalte mig forleden, at han for
længe siden havde talt til Hendes Naade om mit
Værelse, og hun havde sagt til ham, at det var
bare for i Sommer, jeg havde det, til Vinter skulde
jeg have et andet. Men til mig har hun ikke talt
derom, saa jeg er bange for, at hun glemmer det.
I det hele er der kommet noget underligt stille og
fraværende over Hendes Naade, synes jeg. Forleden
kom jeg op i Salonen og troede, at jeg var alene,
og satte mig til Klaveret og spillede lidt; men saa<a class="pagenum" name="Side_231" id="Side_231" title="[S. 231]"></a>
rejste hun sig pludselig fra en Stol inde i den ene
Vinduesniche og kom hen og klappede mig paa
Kinden og saa saa forfærdelig bedrøvet ud; og saa
gik hun. Jeg tror ikke, hun er lykkelig; mon hun
ikke gaar og tænker paa sin første Mand, han var
nok saa smuk, saa smuk, og det er Baronen jo ikke,
men jeg kan se paa hans Øjne, at han holder meget
af hende.</p>

<p>I Søndags var Baronessen, Karen og jeg ude i
Byen og besøgte Borgmesteren. Det er rare Mennesker,
og vi havde det yndigt. Du kan tænke Dig,
vi fik Østers til Aften, var det ikke fint? Grev
Scheele kom ridende, uden at nogen vidste af det,
og da han hørte, at der var fremmede, vilde han
ride igen; men han blev da. Ham synes jeg udmærket
om, han er saa rar! men han kommer ikke
nær saa ofte til os som før; det er Synd for Hendes
Naade, thi hun har det jo meget alene, naar man er
vant til København.</p>

<p>Hvor det dog er sørgeligt med Pastor Mascani,
han ser saa forfærdelig anstrengt og nervøs ud, og
somme Tider kommer han slet ikke ind i Stuen,
naar man er dernede. Baade Fruen og Clara ser
ogsaa daarligt ud; det gør mig saa ondt for den
Familie. Folk fortæller saa meget om Pastor Mascani,
jeg kan slet ikke sige Dig, hvad det er, saa forfærdelig
er det; men jeg kan ikke tro det, for han
er jo da Præst og en gammel Mand og skal foregaa<a class="pagenum" name="Side_232" id="Side_232" title="[S. 232]"></a>
Menigheden med et godt Eksempel. Det er underligt,
lille Moder, men siden jeg er kommen hjemmefra,
synes jeg, at der er saa meget ondt og stygt
til, som der aldrig var noget af hverken i København
eller Hobro! Ved Du hvad jeg hørte forleden
Nat, da jeg laa og ikke kunde sove for Rotterne!
Ja, er det ikke forfærdeligt, jeg hørte, at
Kammerjomfru Petersen var nede hos Tjeneren, jeg
kunde kende hende paa Stemmen; hun græd og
jamrede, og han skændte paa hende. Det kan jo
gerne være, at de er Kærester, men jeg synes
ikke, man skal gøre saadan noget. Du maa ikke
blive vred, kære Moder, over, at jeg fortæller Dig
det, men nogen maa jeg jo tale med. Synes Du,
jeg skulde sige det til Hendes Naade? Det er
næsten Synd, for Kammerpetersen er saa rar og
hjælpsom; hun har lavet min gamle, graa Kjole
saa pænt i Stand. Kan Du ikke købe en lille Ting,
jeg kan forære hende, for jeg synes, det er saa flovt
at tilbyde Penge?</p>

<p>Nu kommer Enkebaronessen her aldrig mere,
hun og Hendes Naade kan ikke lide hinanden.
Men nu fortæller Pigerne, at hun var her i Søndags,
da vi var borte, og Baronen har været saa
underlig siden. Jeg er ganske nervøs, naar vi skal
op til Bordet, for han sidder og ser saa mørk ud
og taler næsten ikke til sin Kone. Det er stygt
af den gamle Baronesse at gaa og sætte ondt imellem<a class="pagenum" name="Side_233" id="Side_233" title="[S. 233]"></a>
dem! Aa, somme Tider ønsker jeg, at jeg aldrig
var kommen her mellem disse Mennesker, jeg kan
ikke forstaa dem og alle deres Intriger; og jeg er
næsten bange for dem, for jeg synes, at det er, som
om de gik rundt og lurede paa at gøre hverandre
Skade. Dersom jeg ikke holdt saa meget af Karen,
ved jeg virkelig ikke, hvordan jeg skulde holde
det ud.</p>

<p>Ja, Vadsken her er meget god, men Tøjet
bliver jo lidt gulligt, fordi de bruger Brøndvand.
Herskabet faar vadsket Lintøjet i Byen, men vi andre
maa jo nøjes.</p>

<p>Aa, hvor jeg glæder mig til Julen! Det bliver
frygtelig morsomt at købe Presenter til Dig og Børnene
for mine egne Penge. Jeg synes, at I skulde
lade mig pynte Juletræet alene? Maa jeg det?</p>

<p>Der begynder at gaa Hul paa Overlæderet af
mine gamle Snøresko. Synes Du, jeg skulde købe
mig et Par ny og sende de gamle hjem til en af
Tvillingerne? De <em>kan</em> jo ogsaa lappes her, for der
er en meget god Skomager i Næsgaardene.</p>

<p>Naa, lille, kære Moder, nu ikke mere for denne
Gang! Hils nu Børnene og kys dem alle mange
Gange fra mig, de søde Tuller! Og modtag selv de
varmeste Hilsener og Kys fra din</p>

<p class="sig"><span class="right2">trofaste Datter</span><br />
Elise Jansen.</p>
</div>



<hr class="chapbreak" />
<div><a class="pagenum" name="Side_234" id="Side_234" title="[S. 234]"></a></div>

<p>Næssets Jorder gik mod Nord og Øst lige ned
til Fjorden. Et stort Areal af de flade, side Enge
havde den unge Baron ladet inddæmme og dræne i
sine første Regeringsaar. Og nu groede dernede
stadig det bedste Korn i hele Egnen.</p>

<p>Helmuth var meget stolt af denne sin Bedrift og
betragtede de 30 Tønder Land inden for de høje
Dæmninger som sin ganske private Ejendom, og han
havde glædet sig som et Barn til at opnævne dette
Jordstykke efter sin førstefødte Søn og kalde det:
Hannibalsmarken. Hidtil havde det maattet nøjes
med at gaa under Navnet: det inddæmmede.</p>

<p>Men straks, han var bleven gift, havde han sagt
til sin Kone, at hun skulde skynde sig at føde en
Stamherre, for saa skulde der drikkes Champagne
paa Næsset, og Drengen og Marken dernede bag
Skoven skulde døbes paa samme Dag, og begge
skulde de hedde Hannibal.</p>

<p>Men nu havde han snart været gift et halvt Aar,
og der viste sig stadig intet Tegn til, at han skulde
blive Fader.</p>

<p><a class="pagenum" name="Side_235" id="Side_235" title="[S. 235]"></a>
&mdash; Hva' Fanden, sagde han &mdash; du har jo dog
faaet Børn før, Vilde. Jeg kan sgu ikke begribe det!</p>

<p>Og han gik i sin Nød til Huslægen og betroede
ham sine Bekymringer og spurgte ham ud, om ikke
Raad fandtes.</p>

<p>&mdash; Hæ, hæ! klunkede gamle Doktor Larsen og
klappede ham paa Skulderen &mdash; Kommer nok,
kommer nok, Hr. Baron! ... Maaske skulde vi
spise lidt mindre rigeligt. Kunde aldrig skade.</p>

<p>Og Helmuth tog hjem og sultede sig i tre samfulde
Dage. Og trods det, at han holdt mest af at
<em>ride</em> rundt i Markerne og se til Arbejderne, saa begyndte
han nu at gaa &mdash; i det mindste den ene
Runde, den om Formiddagen. Men Følgen blev bare
den, at han mødte frem med en sand Daglejer-Appetit
ved Frokostbordet. Og naar man nu er
sulten, saadan virkelig sulten, saa er det jo ganske
umuligt at lade de fyldte Fade gaa sig forbi!</p>

<p>&mdash; Aa skidt, sagde han og skævede over til sin
Kone, da Tjeneren for anden Gang bød Oksestegen
rundt &mdash; jeg ta'r sgu et Stykke til, Vilde! Man
skal da være <em>mæt</em>!</p>

<p>Og Vilde sad rank og udeltagende og lod ham
læsse paa Tallerkenen.</p>

<p>Hun havde mere og mere trukket sig tilbage i
sig selv, den unge Baronesse. Ikke at hun var
uvenlig mod sin Mand, eller haard og afvisende og
lunefuld, som i den første Tid af deres Ægteskab.<a class="pagenum" name="Side_236" id="Side_236" title="[S. 236]"></a>
Tværtimod! Hun var Høfligheden, Blidheden og
Medgørligheden selv &mdash; naar han da ikke blev alt for
«Holbergsk». Men det var til Tider, som om hun
var langt borte fra sine Omgivelser, som om hun
sad og ventede paa noget, lyttede efter en eller
anden Tone, som kun hun kunde høre. I Timevis kunde
hun sidde inde i sit Kabinet i en Gyngestol og stirre
ud i Luften og vugge sig blidt frem og tilbage med
den ene Fodspids mod Gulvet. Men dog var det
ikke saadan, at det var en «indre Lykke», som man
kalder det, der opfyldte hende og gjorde hende tavs
og drømmende. Thi hendes sky Blik og hendes
nervøse Faren sammen, naar nogen nærmede sig,
tydede langt snarere paa Uro og ond Samvittighed.</p>

<p>&mdash; Vil du med en Tur efter Frokost, Vilde, ned
og se paa det inddæmmede? havde Baronen spurgt
et Par Gange &mdash; Havren dernede staar, som den
var <em>plantet</em>!</p>

<p>&mdash; Nej, kære, jeg har ikke Lyst.</p>

<p>Og Lyst til at tage ud paa Besøg i Egnen, havde
hun heller ikke. Hun kunde ikke lide de ransagende
Øjne, de gode Fruer fæstede paa hende. Det var,
som om de vilde læse, hvad der stod prentet bag
hendes korrekte, ladylike Fremtræden og blide, smilende
Ansigt.</p>

<p>Men ofte lod hun pludselig sin Hest sadle og
red lange, ensomme Ture.</p>

<p>Og da fortalte man Frue og Frue imellem, at<a class="pagenum" name="Side_237" id="Side_237" title="[S. 237]"></a>
hun af vejfarende Folk var bleven set ovre paa den
anden Side Fjorden i Selskab med sin Fætter, Grev
v. Scheele.</p>

<p>&mdash; &mdash; &mdash;</p>

<p>Et Par Dage efter hin Søndag, Stasia havde besøgt
Maren Forlis, medens Enkebaronessen var paa
Næsset for at tale med sin Søn, kom denne gaaende
ned ad den smalle Trappe, der førte fra Kontoret
ned i Gangen foran Borgestuen og Kaninens og
Tjenerens Værelse.</p>

<p>Baronen havde, som den lille Jansen havde bemærket
i sit Brev til Moderen, været underlig mut
og ordknap siden Hendes gamle Naades Visit. Det
havde været en hel Ynk at se paa ham. Hans
smaa, glade Øjne, der ellers skinnede af stille Lykke,
naar han kom ind i Spisesalen og saa det opdækkede
Bord, flakkede nu helt hjemløse om mellem Fade og
Tallerkener. Spise gjorde han ganske vist som sædvanlig
med god Appetit; men komplet uden Humør.
Og hans spøgefulde, lidt bjørneagtige, men særdeles
velmente Bemærkninger til Karen og Kaninen, ventede
de forgæves paa. Og naar Maaltidet var til Ende,
rejste han <a class="corr" name="rett_17" id="rett_17" title="var: sigt">sig</a> brat, brummede: Velbekomme! og gik
ind paa Kontoret og lukkede Døren efter sig.</p>

<p>Hendes Naade og de to Pigebørn skævede ængsteligt
hen til ham; og Baronessen forsøgte et Par
Gange at indlede en Konversation. Men Helmuth<a class="pagenum" name="Side_238" id="Side_238" title="[S. 238]"></a>
svarede kun med Enstavelsesord og undlod at se paa
hende.</p>

<p>Og om Aftenen efter Middagsbordet lod han Forvalteren
kalde op til sig og underholdt sig med ham
inde hos sig selv, indtil der skulde drikkes Te. Og
straks efter Teen sagde han Godnat og gik i Seng
og sov sødelig, naar Vilde et Par Timer efter kom
ind for at gaa til Ro. &mdash;</p>

<p>Baronen kom altsaa ned ad Trappen fra sit
Kontor. Hans Ansigt var mørkt, og han stampede
unødig haardt i Trinene med sine tunge Støvler.
Over Armen hængte i sit Haandtag den tykke, gule
Egestok, han altid havde med, naar han gik i
Marken.</p>

<p>Da han naaede ned i Gangen, standsede han og
stod et Øjeblik som raadvild uden for Kaninens Dør.</p>

<p>Saa bankede han paa.</p>

<p>En Stol blev skubbet tilbage inde i Værelset, og
Frøken Jansen viste sig i Døren. Hun blev staaende
ganske maalløs, thi det var første Gang, at Baronen
søgte hende op hernede. Og hun troede et Øjeblik,
at han gik fejl, og at det var Tjeneren, han vilde
tale med.</p>

<p>Et Sekund stod de og stirrede paa hinanden
uden at tale.</p>

<p>&mdash; Frøken, sagde han saa &mdash; jeg maa&nbsp;....</p>

<p>Og han puffede hende næsten brutalt ind i
Værelset, gik selv bag efter og trak Døren til.<a class="pagenum" name="Side_239" id="Side_239" title="[S. 239]"></a>
Der var saa lavt derinde, at han næppe kunde staa
oprejst.</p>

<p>Kaninen var ved at skrige om Hjælp, saa forfærdet
blev hun.</p>

<p>Helmuths Ansigt var kobberrødt, hans tykke
Læber skælvede og hans Øjne for vildsomt om.</p>

<p>&mdash; Frøken ... Frøken Jansen, begyndte han &mdash;
undskyld at jeg ... der var noget, jeg vilde spørge
Dem om&nbsp;...</p>

<p>&mdash; Ja&mdash;a ... sagde hun og rystede over hele
sin lille, magre Krop og ledte samtidig rundt i sin
Hukommelse, om hun muligvis skulde have begaaet
en eller anden Fadæse, som nu skulde paatales.</p>

<p>&mdash; Hvem var ... hvem var I sammen med i
Søndags ude hos Borgmesterens? busede det pludselig
ud af Baronen.</p>

<p>&mdash; Ingen, stammede hun &mdash; vi var der alene&nbsp;...</p>

<p>Hans Ansigt klarede lidt op.</p>

<p>&mdash; Jo, det er sandt! skyndte hun sig saa &mdash;
Om Aftenen kom Grev v. Scheele ridende.</p>

<p>Uden at sige et Ord mere gjorde Helmuth omkring
og forlod Værelset. Sandet paa Fliserne
skreg under hans tunge Støvler, da han gik hen
gennem Gangen.</p>

<p>I Døren ud til Gaarden stod Tjenerdrengen Julius
og dampede velbehageligt paa sin Pibe.</p>

<p>Blodet for Baronen til Hovedet med et Stød, saa
det næsten sortnede for hans Øjne.</p>

<p><a class="pagenum" name="Side_240" id="Side_240" title="[S. 240]"></a>
&mdash; Staar du her og driver, din Lømmel! skreg
han og huggede ude af sig selv af Raseri Drengen
over Benene med sin tykke Stok, saa den ulykkelige
Knægt sank i Knæ med et dæmpet Brøl og kunde
ikke rejse sig igen.</p>

<p>Helmuth lod ham ligge og gik hen gennem Gaarden,
ind i Haven og ad Skoven til.</p>

<p>Der hamrede bare den eneste Tanke op og ned
i hans træge Hjerne: Altsaa havde Mo'er Ret!
Altsaa havde Mo'er Ret! Altsaa havde Mo'er Ret!</p>

<p>Da han gik ned ad den lange Allé og kom forbi
Straahytten, gik han ind og satte sig paa en af
Græsbænkene.</p>

<p>Han kunde høre Høstfolkenes Raab og Latter
nede fra det inddæmmede, hvor man var ved at
køre Havren hjem &mdash; den pragtfulde Havre, hans
Hjertes Kælebarn og Stolthed! Og han hørte den
skrattende Lyd af de tomme Høstvogne, der kom
kørende i jagende Fart oppe fra Gaarden. Og den
buldrende Lyd af Læssene, der langsomt rullede
hjemad.</p>

<p>Men al denne Larm af Liv og Virksomhed gled
ham upaaagtet forbi. Han sad foroverbøjet paa
Bænken, støttede Armene mod Haandtaget af sin
Stok og stirrede stift frem for sig. Vreden og
Raseriet, der før havde været ved at kvæle ham, og
som havde ladet ham slaa løs som i Blinde paa den
sølle Julius deroppe paa Flisegangen, var lidt efter<a class="pagenum" name="Side_241" id="Side_241" title="[S. 241]"></a>
lidt veget for en inderlig, knugende Sørgmodighed,
en næsten grædefærdig Medlidenhed med hans egen
fortvivlede Stilling.</p>

<p>&mdash; At hun <em>kunde</em>! malede det rundt i hans
Hjerne &mdash; At Vilde <em>kunde</em>! Herregud, hvad har
jeg gjort hende! Jeg er ikke saa fin og dannet,
som de Mennesker, hun er vant til at omgaas. Men
det vidste hun jo, før hun tog mig. Og jeg gør
mig da Umage. Jeg har næsten lagt af med at
bande. Og jeg klær mig da om til Middag. Alle
hendes Ønsker faar hun opfyldt. Jeg bær hende jo
paa Hænderne. En ny Kupévogn har hun faaet.
Og en Ridehest. Og Julius fik hun straks som sin
Tjenerdreng! Hvor mange vilde ikke ha' gjort Vrøvl
i mit Sted. Og hva' forlanger jeg til Gengæld for
alt det. Bare at hun skal være lidt god og venlig
imod mig. Og saa gaar hun hen og ... Og jeg,
der holder saa meget a' hende; og jeg, der holder
saa meget a' hende&nbsp;....</p>

<p>Taarerne begyndte at pible frem i hans smaa,
skikkelige Bjørneøjne og løb ham langsomt ned
over Kinderne ned i Skægget. Hans svære Krop
rystede, og af og til stønnede han som under en
tung Byrde.</p>

<p>Han sad stadig og stirrede frem for sig, medens
Tankerne væltede rundt inde i hans arme Hjerne.
Paa een Gang fangedes hans Blik af noget hvidt,
der laa og skinnede i Dagslyset, som faldt ind gennem<a class="pagenum" name="Side_242" id="Side_242" title="[S. 242]"></a>
den halvtaabne Dør. Først gled Øjnene bort
fra det igen, og han rokkede frem og tilbage paa
Bænken i sine triste, pinefulde Tanker, der ustandseligt
drejede sig ubehjælpsomme og raadvilde om det
samme Punkt: Og jeg, der holder saa meget a'
hende; og jeg, der holder saa meget a' hende&nbsp;....</p>

<p>Saa rejste han sig med en pludselig Følelse af,
at her kunde han jo ikke blive siddende; han maatte
ud i Marken, ud til Forvalteren, ud til sine Folk;
viste han sig ikke, saa gik de bare og drev!</p>

<p>Atter faldt hans Øje paa det hvide, der laa og
skinnede paa Jorden henne ved Døren. Han bøjede
sig mekanisk ned og tog det op. Det var en lille,
trekantet Lap Papir; et Hjørne af et iturevet Brev.
Blodet for ham susende til Hjernen, og han knugede
Stokken i sin Haand som for at slaa: Han kendte
øjeblikkelig Skriften paa Papirstumpen; det var Grev
Scheeles. Straks kunde han ikke læse, hvad der
stod; i den Grad hvirvlede alt i Ring for hans Blik.
Og da han omsider blev saa meget Herre over sit
Anfald, at han kunde tyde de enkelte Bogstaver, blev
han ikke meget klogere af det. Thi paa Papiret,
der havde dannet det øverste Hjørne af en Brevside,
læstes kun:</p>

<p class="fill_leader_dots">
 ingen Glæde uden<br />
 trygt stole<br />
 Baaden</p>

<p><a class="pagenum" name="Side_243" id="Side_243" title="[S. 243]"></a>
Men at Brevet var fra Scheele, derom var der
ingen Tvivl.</p>

<p>Og atter begyndte Tankerne at male rundt bag
hans Pande: De skrev altsaa til hinanden! Det
havde Vilde aldrig talt om, undtagen naar hun engang
imellem fik Svar fra Fætteren som Tak for en Indbydelse.
Og saa lod hun altid sin Mand læse
Brevet ... De holdt maaske Stævnemøder, som den
gamle Baronesse havde sagt ... Vilde læste Brevene
hernede i Straahytten, for at ingen skulde opdage
det ... De mødtes maaske ogsaa her ... Han
skulde knække Halsen paa den Grevetamp! Tærske
ham med sin Stok, saa han ikke kunde røre et Lem!
Slaa ham i hans Mælkebrødsfjæs, saa at Blodet
skulde sprøjte ham ud af Næse og Mund! ... Baaden?
Hvad mente han med det? Hvilken Baad?
Der var ingen Baad paa Næsset&nbsp;....</p>

<p>Men pludselig slog den Tanke ned i ham: Han
sejler over Fjorden, og lister sig op gennem Skoven,
og saa mødes de her!</p>

<p>Tanken traf ham næsten som et Slag, og han
vaklede et Par Skridt tilbage: &mdash; Den Satan! Den
Fedtegreve! Den Luseknækker! Om han saa traf
ham midt inde paa Torvet i Købstaden, skulde han
splintre hans raadne Hjernekiste med sin Egekæp!</p>

<p>Helmuth var som en rasende Tyr at se, naar
Vreden betog ham: Der kom Skum om hans Læber,
og Blod for hans Øjne; og selv om den, han vilde<a class="pagenum" name="Side_244" id="Side_244" title="[S. 244]"></a>
til Livs, havde søgt Frelse bag en Dør af Jærn, han
vilde ha' løbet sin Tyrepande imod den i Forsøg
paa at splintre den!</p>

<p>Underligt nok, men hele hans Raseri koncentrerede
sig for Øjeblikket om Greven. Kunde han
ramme <em>ham</em>, vilde han føle sig tilfredsstillet og
mættet. At Baronessen muligvis og rimeligvis var ligesaa
brødefuld, faldt ham ikke ind. Eller han vilde
ikke tænke over det; turde ikke give den Mistanke
Rum; bævede for at finde hende skyldig; skælvede
ved den blotte Tanke om, at han skulde blive nødsaget
til at skride ind ogsaa mod hende. Han kunde
ikke undvære hende; ikke tænke sig Muligheden af
at skulle blive tvungen til at give Afkald paa Nydelsen
af hendes Legemes Yndigheder, Duften af hendes
Parfume, Lyden af hendes Kjoles Raslen! Som en
Hjort kæmper for sin Hind, saaledes vilde han
kæmpe for hende. Og naar han blot havde faaet
ryddet Rivalen af Vejen og var sikker paa den
uhindrede Besiddelse af Kampens Genstand, vilde det
bekymre ham lidet, om hendes Hengivelse til ham
var frivillig eller ej: Det var bare sin Ejendomsret,
sin uindskrænkede og ukrænkelige Ejendomsret, han
fordrede respekteret! For at sige det rent ud:
Havde han i Lighed med sine middelalderlige Forfædres
Sæd og Skik kunnet give sin Hustru et Kyskhedsbælte
paa (og han havde jo et oppe i sin Skuffe!)
og laase det forsvarligt af, naar han forlod hende<a class="pagenum" name="Side_245" id="Side_245" title="[S. 245]"></a>
saa kunde hun for hans Skyld gerne have tænkt
med Attraa paa andre Mænd og higet i Længsel mod
andre Guder. Han vilde blot have smilet derved,
tryg og sikker og uden Angest, som man smiler, naar
man ved sine Skatte og Klenodier forvarede bag en
Bankmurs uantastelige Laase og Slaaer!</p>



<hr class="chapbreak" />
<div><a class="pagenum" name="Side_246" id="Side_246" title="[S. 246]"></a></div>

<p>Nede paa «det inddæmmede» var Arbejdet i
fuld Gang. Baronen stod efter Vane med sin Stok
plantet bag sig og hvilede med begge Hænder paa
dens Haandtag. Vogn efter Vogn fyldtes med den
akstunge Havre, rullede hjem til Gaarden, blev tømt
og kom tilbage igen. Karlene stak Sæden op, Trave
efter Trave, og Piger og Koner «rev efter», tavse
og travle paa Grund af Herskabets Nærværelse. Men
«Herskabet» selv syntes ikke at ænse, hvad der
foregik. Langsomt fulgte han Folkene Ageren ned,
alt som Arbejdet skred frem. Og der blev kastet
mangt et stjaalent Øjekast om efter ham, naar han
standsede op i nogen Afstand og satte Stokken til
Rette og atter gav sig til at stirre ud for sig med
et underligt tungt og næsten sørgmodigt Udtryk i
Ansigtet.</p>

<p>&mdash; Han er vist ikke god aa bid's med i Dag,
om der kom noget paa! hviskede en af Karlene til
sin Nabo.</p>

<p>&mdash; Næi, sagde den anden og kastede et sky Blik
om efter Baronen. &mdash; Han ser svær lumsk ud da!</p>

<p><a class="pagenum" name="Side_247" id="Side_247" title="[S. 247]"></a>
Og Kvinderne talte halvt forfærdede og halvt
forbitrede om, hvorledes Julius var bleven slaaet, saa
at han drattede ned paa sine Knæ lige med det
samme! &mdash; Rygtet var allerede faret Ejendommen
rundt.</p>

<p>Forvalteren kom kørende paa en tom Høstvogn
oppe fra Gaarden.</p>

<p>&mdash; Det vil knibe med at faa Plads til Havren
i de tre Gulve, Hr. Baron, sagde han og tog til
Hatten.</p>

<p>&mdash; Hum! sagde Helmuth, han havde slet ikke
opfattet Mandens Ord.</p>

<p>&mdash; Skal Resten sættes over Kostalden, eller skal
vi ta'e det i Stak?</p>

<p>&mdash; Ja, nikkede Helmuth og plirede med Øjnene
ud mod Fjorden, der laa spejlblank og lysende i
Solskinnet borte bag de høje Dæmninger. &mdash; Sig
mig, Christensen, vedblev han saa og saa hen over
Marken bort fra Forvalteren &mdash; ved De noget om,
at Greven paa Holgersminde har faaet sig en Baad?</p>

<p>&mdash; Jo, han har, Hr. Baron! En lille, nydelig,
hvidmalet Tingest, som han ligger og vapper i her
om Aftenen.</p>

<p>&mdash; Hum!</p>

<p>&mdash; Han morer sig med at skyde Sælhunde ude
paa Stenene.</p>

<p>&mdash; Hum!</p>

<p>&mdash; Men han træffer aldrig nogen.</p>

<p><a class="pagenum" name="Side_248" id="Side_248" title="[S. 248]"></a>
&mdash; Nej, det gør han vel ikke.</p>

<p>&mdash; Jeg hørte ham plaffe her forleden Aften, da
jeg gik en Tur i Skoven. Saa gik jeg herned paa
Dæmningen. Han laa helt henne under vores Badehus.
Har Baronen gi'et ham Lov til det?</p>

<p>&mdash; Nej ... Jo vist saa, jo! ... Han træffer
jo ikke alligevel.</p>

<p>&mdash; Næi, hæ, hæ!</p>

<p>&mdash; Var han ene i Baaden?</p>

<p>&mdash; Jo. Naa-aa, den er jo heller ikke større
end som et godt Smørtrug.</p>

<p>&mdash; Naa ikke .... Hvad var det, De sagde
før om Havren?</p>

<p>Forvalteren stirrede forundret sin Principal op
i Ansigtet:</p>

<p>&mdash; Jeg sa'e&nbsp;...</p>

<p>&mdash; Var der ikke Plads i Laden?</p>

<p>&mdash; Nej&nbsp;...</p>

<p>&mdash; Saa er det bedst, vi sætter en Stak. Vi
maa heller sætte Blandingskornet over Kostalden.</p>

<p>&mdash; Jo vel!</p>

<p>&mdash; Hvor mange Læs har vi faaet ind efter
Middag?</p>

<p>&mdash; To og tyve.</p>

<p>&mdash; Holder Vejret sig?</p>

<p>&mdash; Jeg formoder det. Barometret stiger da.</p>

<p>&mdash; Naa ... Vil De ta' Journalen med op i
Aften, der er noget, vi skal ha' set efter.</p>

<p><a class="pagenum" name="Side_249" id="Side_249" title="[S. 249]"></a>
&mdash; Jo vel!</p>

<p>Helmuth slog med en Finger op efter sin Hatteskygge
og gik tilbage op over Marken op ad Skoven
til. Han gik langsomt, Fod for Fod. Engang
imellem standsede han og stirrede ned for sig, som
om han var faldet i Tanker. Saa sparkede han
pludselig til en Sten paa Vejen, eller huggede med
sin Stok til en opløben Tidsel eller Skarntyde paa
Grøftekanten. Og saa gik han videre.</p>

<p>Men Forvalteren kløede sig i Nakken og saa
langt efter sin Husbond.</p>

<p>&mdash; Naa, Fa'en, Journalen var i Orden; saa
ragede Resten jo ikke ham!</p>

<p>&mdash; &mdash;</p>

<p>Og han stillede efter Ordre med Journalen under
Armen oppe paa Kontoret en halv Time efter Herskabets
Middag.</p>

<p>Ved Bordet havde hersket den sædvanlige skulende
Tavshed. Karen og Kaninen havde næppe
turdet se op fra deres Tallerkener. Baronessen
havde siddet stiv og urørlig. Og Niels Tjener havde
svævet rundt og serveret saa lydløs, som det var
ham muligt.</p>

<p>Julius viste sig ikke. Man havde fundet ham
liggende halvt bevidstløs i Døren til Borgestuegangen.
Og nu laa han i Sengen med vaade Klude
om Benene og klynkede og jamrede og græd og
raabte engang imellem, at han var slaaet ihjel.</p>

<p><a class="pagenum" name="Side_250" id="Side_250" title="[S. 250]"></a>
Karen havde været nede at se til ham og trøstet
ham. Og hendes smaa Hænder knyttede sig i Vrede,
hver Gang hun saa hen paa sin Stiffader. Men
sige noget turde hun ikke.</p>

<p>Og sige noget turde ej heller Baronessen trods
sin ranke Ryg og sit rolige Ansigt. Det var nu
paa tredje Dag, at denne tordensvangre Tavshed
havde hersket under Maaltiderne. Og Vilde vidste
ikke, <em>hvad</em> hun skulde sige for at bryde den.
Kammerjomfruen havde fortalt hende, at Enkebaronessen
havde været paa et fem Timers Besøg paa
Næsset i Søndags og haft en lang og heftig Samtale
med sin Søn. De havde raabt begge, saa det
kunde høres ned i Køkkenet. Og Baronen havde
ikke fulgt Hendes gamle Naade til Vogns, da Pagtens
Ark atter rullede af Sted med hende og Stasia.</p>

<p>Først havde Baronesse Alvilda haabet paa, at
det var Svigermoderens Pengesager, der havde været
paa Tale, og at den gamle havde forlangt Tilskud til
Apanagen og hentet sig et Afslag. Men da Mandagen
gik og Tirsdagen, og Helmuth forblev lige
mørk og umeddelsom, begyndte hun at skælve i sin
Sjæl for, at det skulde være <em>hende</em>, Tordenen trak
sammen over. Og hun sendte i Hast et Brev til
Grev Scheele, at han ikke maatte komme til Næsset,
førend han fik Brev. Hun forklarede ikke hvorfor;
skrev bare, at han skulde vente.</p>

<p>Og nu sad hun der ved Bordet rank og ulastelig<a class="pagenum" name="Side_251" id="Side_251" title="[S. 251]"></a>
som sædvanlig. Men dybt i hendes Hjerte dirrede
Angesten for, hvad der vilde komme.</p>

<p>Helmuth beordrede sin Kaffe bragt ind paa Kontoret.
Og da Maaltidet var sluttet, og man havde
ønsket Velbekomme, trak han sig tilbage og lukkede
Døren&nbsp;....</p>

<p>Klokken ni en halv blev der drukket Te i Dagligstuen.
Og <a class="corr" name="rett_18" id="rett_18" title="var: Klokkon">Klokken</a> ti rejste Karen og Kaninen sig
og sagde Godnat. Forvalteren var for længst gaaet
ned paa sit Værelse i Mejeribygningen. Og Baronen
og Baronessen sad nu ene tilbage i den store, halvmørke
Dagligstue, der kun oplystes af en enkelt
Lampe, hvis Skær dæmpedes af en mørkerød Silkeskærm.</p>

<p>Helmuth ringede, og Niels kom ind og samlede
Tetøjet paa en Bakke og gik igen.</p>

<p>Da hans Skridt var døet hen, og den tunge
Dør mellem Taarnet og Galleriet var smækket i,
vendte Baronessen sig om mod sin Mand, der stod
tavs henne i Skyggen lænet op mod Kaminen.</p>

<p>&mdash; Bliver du herinde i Aften, min Ven? spurgte
hun med sin blideste Røst.</p>

<p>&mdash; Ja.</p>

<p>&mdash; Er I snart færdige med Havren nede fra det
inddæmmede?</p>

<p>Helmuths Øjne gnistrede, og hans lidt fremstaaende
Fortænder borede sig ned i hans Underlæbe.
&mdash; Hun er bange! Hun er bange! haanlo det<a class="pagenum" name="Side_252" id="Side_252" title="[S. 252]"></a>
i hans Hjerne. Thi hun, der aldrig havde interesseret
sig for hans Landbrug og hans Arbejde,
blottede i dette ene Spørgsmaal sin hjælpeløse Raadvildhed.
Han svarede hende ikke, men spurgte med
underlig tyk og grødet Stemme:</p>

<p>&mdash; Er Karen gaaet i Seng?</p>

<p>&mdash; Ja&nbsp;....</p>

<p>&mdash; Og Kammerjomfruen?</p>

<p>&mdash; Nej, kære; du ved jo, at hun aldrig gaar til
Ro, førend hun har hjulpet mig med mit Toilette.</p>

<p>&mdash; Gaa ind og sig til hende, at du ingen Brug
har for hende i Aften.</p>

<p>Baronessen løftede Hovedet og saa forundret-spørgende
hen paa ham. Hun følte Angesten krybe
igennem sig som en Gysen; men hun beherskede sig.</p>

<p>&mdash; Hører du ikke!</p>

<p>&mdash; Jo, men jeg&nbsp;...</p>

<p>&mdash; Jeg vil tale med dig! Jeg vil være alene
med dig!</p>

<p>&mdash; Jamen, kære&nbsp;...</p>

<p>Helmuth næsten løb hen mod Chaiselonguen,
hvor hun sad. Hans Hænder var knyttede.</p>

<p>&mdash; Gaar du? spurgte han. &mdash; Eller skal <em>jeg</em>?</p>

<p>Og han lod sin tunge, kluntede Næve falde
haardt ned paa hendes Skulder.</p>

<p>&mdash; Men Helmuth dog! sagde hun og rettede sig
rask i Vejret. &mdash; Er du forrykt?</p>

<p>&mdash; Ja! Ja! Men det er dig! Det er din Skyld!<a class="pagenum" name="Side_253" id="Side_253" title="[S. 253]"></a>
Jeg har ikke bestilt andet end at føje dig og være
god imod dig! Og du! Og du!</p>

<p>Hun lagde sin Haand beroligende paa hans Arm.
Det var ikke langt fra, at hun var ved at smile.
Men hun betvang sig og saa ham rolig og trohjertet
ind i de vrede Øjne.</p>

<p>&mdash; Sæt dig ned, Helmuth, sagde hun. &mdash; Du
ødelægger dig engang selv med din Hidsighed. Sæt
dig! Og lad os tale roligt sammen. Hvorfor gaar
du og gemmer dine Sorger? Det bliver bare meget
værre saa; med <em>dit</em> Temperament. Du trænger til
at meddele dig. Og hvem er nærmere til at være
din fortrolige end jeg?</p>

<p>Han var sunken ned paa Chaiselonguen ved Siden
af hende, og hendes Haand gled blødt hen over
hans, medens hun talte.</p>

<p>&mdash; Jeg ved, at din Moder har været her i Søndags,
vedblev hun. &mdash; Og jeg ved ogsaa, hvad hun
har sagt. Din Moder kan ikke lide mig. Hvorfor
aner jeg ikke. Maaske fordi jeg har indtaget hendes
Plads her paa Gaarden. Jeg har prøvet alt for at
drage hende til mig; men hun er uforsonlig. Hun
udspejder og udspionerer mig, som om jeg var en
Forbryder. Og rundt i Egnen verserer de frygteligste
Rygter, som stammer fra hende. Og nu har
hun jo været her og vil ogsaa fylde dig med den
samme forrykte Snak om ... om ... om mit Forhold
til min Fætter, Grev Scheele!</p>

<p><a class="pagenum" name="Side_254" id="Side_254" title="[S. 254]"></a>
Det gav et Ryk i Helmuth, og han stirrede stum
af Overraskelse sin Kone ind i Ansigtet. Hans Mund
aabnede sig, og hans Underkæbe fik et hængende, næsten
faareagtigt Udtryk.</p>

<p>&mdash; Du, mumlede han &mdash; du ... du siger det
selv?</p>

<p>Baronessen betragtede ham blidt smilende. Hendes
Øjne saa saa duefromme ud. Kun inderst inde i
dem luede Angesten og Agtpaagivenheden endnu.</p>

<p>&mdash; Ja, sagde hun &mdash; naar man ikke er sig
nogen Brøde bevidst, ved jeg ikke, hvorfor man
skulde lade sig skræmme af ildesindede Menneskers
Sladder!</p>

<p>Der blev en Pause. Man hørte tydelig det store
Urs regelmæssige Dikken inde fra Baronens Kontor,
og af og til gnavede og raslede en Rotte bag Panelet.
Ellers syntes alt i den mægtige Bygning at være
hensunket i Søvn.</p>

<p>Tankerne myldrede og tumlede rundt i den
arme Helmuths stakkels Hjerne. Saaledes havde han
ikke tænkt sig, at hans Rettergang skulde ende!
Han havde forestillet sig noget i Retning af Graad
og Tilstaaelse og Bøn om Naade. Og saa en Forsoningsfest
med Knæfald og dyre Løfter og ham selv
som den tilgivende Guddom, der havde taget Synderinden
i sine Arme og ved sin Storhjertethed og Højmodighed
havde knyttet hende til sig og gjort hende
til sin lydige og ydmyge Slavinde, sin urørlige og<a class="pagenum" name="Side_255" id="Side_255" title="[S. 255]"></a>
ukrænkelige Ejendom for Tid og Evighed! ... Men
nu var det jo <em>ham</em>, der kom til at bede om Forladelse
og Tilgivelse, siden hun var uskyldig i det,
han havde hende mistænkt for. Fanden ogsaa, at
hans Mo'er&nbsp;...</p>

<p>Men saa kom han pludselig til at tænke paa, at Alvilda
havde holdt skjult for ham, at hun havde
været sammen med Scheele i Søndags ude hos Borgmesterens!
... Og Papirsstumpen, han havde i
Lommen nede fra Straahytten!</p>

<p>&mdash; Er det længe siden, du har været sammen
med din Fætter? spurgte han og glædede sig stille
over sin Snedighed.</p>

<p>&mdash; Ja, han kommer her jo aldrig, sagde hun
rolig. &mdash; Han har vel kunnet mærke, at du ikke
kan lide ham.</p>

<p>&mdash; Jeg spø'r, om det er længe siden, du har
været sammen med ham?</p>

<p>&mdash; Sammen med ham ... jo, ja&nbsp;...</p>

<p>Hun blev usikker, tøvede med Svaret, vidste
ikke, om hun skulde sige Sandheden, eller&nbsp;....</p>

<p>Men Blodet for igen Helmuth til Hovedet, og
han kunde ikke beherske sig længere.</p>

<p>&mdash; Han var jo hos Borgmesterens i Søndags!
bruste det ud af ham, og hans Øjne lynede.</p>

<p>&mdash; Ja, det er sandt, det var han jo ogsaa! Det
havde jeg rent glemt! smilede hun.</p>

<p>Atter følte Baronen sig halvt afvæbnet; han var<a class="pagenum" name="Side_256" id="Side_256" title="[S. 256]"></a>
jo ikke videre bevandret i den ædle Forstillelseskunst.</p>

<p>&mdash; Hvorfor har du ikke fortalt mig det før?
mumlede han.</p>

<p>&mdash; Kjære Helmuth, sagde hun, og hendes Øjenlaag
blev røde, som holdt hun med Magt Taarerne
tilbage. &mdash; Du har ikke været god imod mig i den
sidste Tid. Jeg ved snart ikke, hvad jeg tør tale
til dig om, og hvad ikke. Husk paa, min Ven, at
mit Liv hidtil har været alt andet end glædeligt.
Og da jeg gav dig mit Ja og fulgte med dig herover,
troede jeg, at jeg skulde faa det godt og
roligt. Og saa ... og saa piner og plager du mig
med dine uværdige Mistanker ... Du gør fælles
Sag med din Moder, der er skinsyg paa mig, fordi
jeg indtager en Plads her, som hun mener tilkommer
hende ... Og ganske ene staar jeg, borte fra Familie
og Venner .... Hvor kan du, der ellers er
saa god, bringe det over dit Hjerte&nbsp;....</p>

<p>Her brød Taarerne virkelig frem af den ædle
Dames Øjne, og hun skjulte Ansigtet i sine Hænder.</p>

<p>Og Helmuth sad paa ny hjælpeløs.</p>

<p>&mdash; Lille Vilde, sagde han og strøg hende kluntet
angergivent op og ned ad Ryggen &mdash; jeg holder jo
saa voldsomt meget a' dig; det er derfor. Jeg ved
jo godt, at jeg ikke er saa fin som dig. Du er
meget bedre vant. Og Mo'er fortalte, at alle Mennesker
sa'e, at du og Scheele ... De ha'de set Jer<a class="pagenum" name="Side_257" id="Side_257" title="[S. 257]"></a>
ride sammen. Og I holdt Stævnemøder. Jeg kunde
ikke være bekendt at finde mig deri, sa'e de. Og
da du nu ikke fortalte mig, at du ha'de truffet ham
i Søndags, saa troede jeg ... Og da jeg saa i
Eftermiddags ogsaa fandt dette her Brev nede i Straahytten&nbsp;....</p>

<p>&mdash; Brev? Hvilket Brev? spurgte hun aandeløst.
Hendes Hænder <em>faldt</em> ned fra hendes Ansigt, og
hun sad foran ham, dødbleg og med vidtopspilede
Øjne.</p>

<p>Men han lagde ikke Mærke til hendes Rædsel.
Han tænkte bare paa, at han havde gjort hende
Uret, og at det var Synd af ham, og at han holdt
saa voldsomt meget af hende.</p>

<p>&mdash; Det er bare denne her Papirstump, sagde
han ydmygt og rakte den frem mod hende. &mdash; Der
staar noget om en Baad, og det er jo da skrevet
med Scheeles Haandskrift.</p>

<p>Hun snappede Papiret fra ham og læste.</p>

<p>&mdash; Men det er maaske slet ikke til dig? spurgte
han og ønskede halvvejs, at hun skulde sige nej.</p>

<p>&mdash; Jo.</p>

<p>&mdash; Er det?</p>

<p>&mdash; Ja<a class="corr" name="rett_19" id="rett_19" title="var: ?">!</a></p>

<p>&mdash; Men ... jamen ... hva'&nbsp;...</p>

<p>Baronessen havde nu ganske genvundet sin
Fatning.</p>

<p>&mdash; Helmuth, sagde hun og saa ham med et fortræffeligt<a class="pagenum" name="Side_258" id="Side_258" title="[S. 258]"></a>
konstrueret varmt og taknemmeligt Blik ind
i Øjnene &mdash; nu da du har talt til mig om, hvad
der har pint dig, saa vil jeg ogsaa betro dig ...
fortælle dig alting! Men du maa love mig ikke at
blive hidsig? ... Det er jo Angesten for din Hidsighed,
der har afholdt mig fra at tale til dig før ...
Brevet her er fra min Fætter. Han skriver af og
til til mig. Han ... han holder af mig. Ja, jeg
burde maaske ikke sige dig det, thi han har bedt
mig om at bevare det som en Hemmelighed. Men
jeg vil ikke, at du skal gaa rundt med den stygge
Mistanke. Han har jo mærket, Stakkelen, at han ikke
længere var nogen velset Gæst her paa Næsset. Og
saa har han bedt mig om en Gang imellem at skrive
sig til. Det er maaske uforsigtigt af mig; men jeg
har saa ondt af ham. Og Herregud, naar et Brev
kan glæde ham ..... Men hvis du ikke synes
om det, Helmuth, saa&nbsp;....</p>

<p>Helmuth sad sammenbøjet med Albuerne hvilende
mod Knæene og Hovedet støttet i Hænderne. Og
oppe i hans Hjerne hamrede det uophørligt: Jeg tror
hende ikke! Jeg tror hende ikke!</p>

<p>&mdash; Forvalteren siger, at han ligger hernede ved
Badehuset og roder i sin Baad hver Aften! mumlede
han.</p>

<p>Baronessen lo lidt anstrengt.</p>

<p>&mdash; Aa Herregud, det arme Menneske!</p>

<p><a class="pagenum" name="Side_259" id="Side_259" title="[S. 259]"></a>
&mdash; Jeg skyder ham ned som en Hund, hvis jeg
træffer ham!</p>

<p>&mdash; Men Helmuth dog!</p>

<p>&mdash; Og jeg forbyder dig at ta' imod hans Breve
og at svare ham! Jeg vil ikke ha' det!</p>

<p>&mdash; Saa, saa! smilede Damen blidt og tog hans
Haand (hun vidste snart ikke sine levende Raad,
Skroget). &mdash; Bliv nu ikke ivrig igen, sagde hun. &mdash;
Er det noget at tage sig hans Studenterforelskelse
saa nær! ... Du ved jo dog (her blev hendes
Stemme lind og logrende som en Kattesvans), at jeg
med Sjæl og Sind føler mig bunden til min gamle,
fæle, hidsige Bjørn!</p>

<p>Baronen skød hendes Haand til Side og rejste sig.</p>

<p>&mdash; Jeg skyder Jer begge to, hvis jeg opdager,
at du lyver!</p>

<p>&mdash; Men, kære&nbsp;...</p>

<p>&mdash; Begge to! Jeg vil ikke ha' det Maskepi!</p>

<p>&mdash; Jamen, jeg har jo forklaret dig&nbsp;...</p>

<p>&mdash; Hum! Mo'er siger, at du ikke er til at
stole paa over en Dørtærskel!</p>

<p>&mdash; Og du tror din Moder bedre, end du tror
mig&nbsp;...</p>

<p>Helmuth greb hende i Armen:</p>

<p>&mdash; Du skriver jo til ham! Du træffer jo sammen
med ham. I holder jo Stævnemøder med hverandre!
Hva' Fanden, naar du ikke bryder dig om<a class="pagenum" name="Side_260" id="Side_260" title="[S. 260]"></a>
ham, saa lad ham sejle sin egen Sø! ... Den
Dreng!</p>

<p>Og han blev mere og mere ophidset. Alle de
Tanker, der i de sidste Dage havde malet rundt oppe
i hans Hjerne og pint og plaget ham og gjort ham saa
nervøs, at han kunde have knust og splintret alt, hvad
der stod ham i Vejen, dem maatte han nu have væltet
fra sig, skaffet sig Luft for: <em>Om</em> hun narrede ham!
Om der var mere mellem hende og Fætteren, end
hun vilde ud med! Om hans Moder havde haft Ret,
da hun kaldte hende for et lumsk og snedigt Fruentimmer!</p>

<p>&mdash; Sid ikke der og se saa fjollet ud! sagde han
brutalt. Jeg bli'er bare arrig af at se paa dig!
Jeg ved godt, at du bare har ta'et mig for at blive
forsørget! Og at du bare gør Nar af mig! Og at
jeg bare er en Bondemand ved Siden af dig. Men
nu <em>har</em> du mig, nu er vi gift! Og jeg skal vise
dig, at jeg er Mand for at være Herre i mit Hus!</p>

<p>Han greb hende igen i Armen og ruskede til.</p>

<p>&mdash; Forstaar du mig? For<em>staar</em> du mig? spurgte
han. &mdash; Jeg vil ha', du skal lystre! Jeg har godt
set dig grine til din Greve, naar jeg sa'e noget, der
ikke passede Jeres fine Fornemmelser. Mange Gange
har jeg set det. Men hvem er det, der har købt
nye Kjoler til dig? Og Vognen? Og Ridehesten?
Du kunde ha' faaet det med mig, som du vilde;
men du har gaaet her og holdt mig for Nar! Du<a class="pagenum" name="Side_261" id="Side_261" title="[S. 261]"></a>
bryder dig ikke en Døjt om mig. Det var bare for
at komme i Stilling, at du tog mig. Men jeg skal
lære dig noget andet herefter. Du er <em>min</em>, forstaar
du! Jeg har <em>købt</em> dig, forstaar du! Hvad bragte
du med her til Gaarden? Ingenting! Ikke saa
meget som der kan ligge paa en Negl! Du maa
takke din Gud til, at jeg vilde ha' dig og din
Datter, som sad der og aad tørt Brød af din Moders
Naade! Og her lever du som en Dronning, gør du,
som en Dronning. Og din Datter som en Prinsesse.
Men hende har du ogsaa lært at grine af mig. Jeg
har godt set det. Jeg har set det mange Gange!
Og jeg holder Lærerinde til hende, som om hun var
mit eget Barn. Men det er Takken, jeg har! Det
er Takken, jeg har&nbsp;.....</p>

<p>Baronessen var sunken ned paa Chaiselonguen
og sad nu med lukkede Øjne bleg og stille og lod
hans vanvittige og uoverlagte Ordstrøm rulle hen
over sit Hovede. Havde han tidligere indgydt hende
Ligegyldighed og Foragt ved sin Raahed og sit
bondeagtige Væsen, saa forvandledes disse Følelser
nu til Væmmelse og Had. Men samtidig bævede
hun ogsaa for, hvad han i sin utæmmede Brutalitet
kunde finde paa at foretage sig, nu de var alene i
det store, sovende Hus!</p>

<p>Helmuth gik rastløs op og ned ad Gulvet. Hans
Hænder var knyttede, og hans smaa, brune Øjne plirede
af og til hen mod hende: Se, hvor stille hun<a class="pagenum" name="Side_262" id="Side_262" title="[S. 262]"></a>
sad. Og hvor bange hun var! Nu havde han nok
faaet Krammet paa hende. Hæ, hæ, han skulde
lære hende at krybe for ham og slikke hans Haand
som en Hund, der rystede for Pisken!</p>

<p>Hun sad med Hovedet bøjet ned mod Brystet,
og de hvide, smalle Hænder foldede i sit Skød.
Mellem Kjolelinningen og Haaret lyste Halsen frem
slank og rund og med en svag, rosenrød Tone i
Skæret fra Lampen.</p>

<p>Denne Strimmel Kød gjorde ham blød om Hjertet.</p>

<p>Han standsede.</p>

<p>&mdash; Vilde&nbsp;....</p>

<p>Intet Svar.</p>

<p>Han gik nærmere og bøjede sig ned over hende.</p>

<p>&mdash; Vilde&nbsp;....</p>

<p>Hun saa op paa ham koldt og afvisende. Saa
bøjede han sig helt ned og kyssede hende paa Halsen:</p>

<p>&mdash; Har jeg været for slem imod dig, Vilde?</p>

<p>Hendes Ansigt og Øjne vedblev at være rolige.
Men dybt i hendes Hjerte lo det haanligt. Hun
kendte Mændene; hun kendte disse «Skabningens
Herrer»: Som brølende Løver rejste de sig mod
Kvindernes Sjæle; men som lystne Hunde dansede de
logrende omkring deres Legemer!</p>

<p>&mdash; Er du vred paa mig, Vilde?</p>

<p>&mdash; Du burde vide bedre at tøjle din Hidsighed,
Helmuth. Du ved jo somme Tider ikke, hvad du selv
siger!</p>

<p><a class="pagenum" name="Side_263" id="Side_263" title="[S. 263]"></a>
&mdash; Nej ... nej, men ... Han gik hurtig om
paa den anden Side af Chaiselonguen og satte sig
ved Siden af hende og slog en Arm om hendes Liv.</p>

<p>&mdash; Men det er jo, fordi jeg holder saa voldsom
meget af dig! sagde han. &mdash; Det er, fordi jeg bli'er
helt gal, naar jeg tænker paa, at du maaske har
noget at gøre med andre! Bare vi kunde faa
den Søn, Vilde! Saa vilde alting blive meget
bedre. Jeg vilde saa gerne ha' ham. Folk griner
af mig, fordi der ingen kommer. Jeg kan heller
ikke forstaa det! ... Du gør da ikke noget for at
hindre det, Vilde, hva'?</p>

<p>Baronessen rev sig ud af hans Arm og gik bort
fra Chaiselonguen: Hun kunde ha' slaaet ham i Ansigtet
paa Grund af hans Ubehøvlethed!</p>

<p>Men Helmuth rejste sig og fulgte hurtig efter.</p>

<p>&mdash; Lille Vilde! hviskede han kælen og greb fat
i hendes Kjole.</p>

<p>Saa vendte hun sig og stod rank og bleg foran
ham.</p>

<p>&mdash; Nu kan det være nok! sagde hun med en
Stemme, som dirrede af Vrede. &mdash; Ikke et Ord
mere! Jeg <em>vil</em> ikke taale alle dine Fornærmelser!
Jeg forbyder dig at tale saaledes til mig! Jeg forbyder
dig at komme i Nærheden af mig! Jeg forbyder
dig at røre ved mig! Jeg forbyder dig herefter
at sætte dine Fødder i vort Soveværelse! Vil
<em>du</em> være der, saa gaar <em>jeg</em> min Vej ... over i den<a class="pagenum" name="Side_264" id="Side_264" title="[S. 264]"></a>
anden Fløj ... i et af Gæsteværelserne .... Jeg
vil ... jeg <em>vil</em> ikke mere finde mig i din Mangel
paa Opdragelse ... din Taktløshed ... din ...
din&nbsp;.....</p>

<p>&mdash; Vilde&nbsp;...</p>

<p>&mdash; Nej; jeg har faaet nok af at høre paa dig i
Aften. Der maa dog være en Grænse!</p>

<p>&mdash; Vilde! sagde han truende.</p>

<p>Hun lod, som om hun ikke hørte ham.</p>

<p>&mdash; Skal jeg lade Kammerjomfruen flytte mine
Sager over i Gæsteværelset; eller vil <em>du</em> sove der?
spurgte hun og vendte sig for at gaa.</p>

<p>Men da greb han hende med begge Hænder i
Skuldrene, og hans Stemme lød hæs og stakaandet,
som var han ved at kvæles.</p>

<p>&mdash; Sludder! hviskede han med sin Mund tæt
ind til hendes Øre, medens han havde trukket hende
over imod sig, saa at hendes Ryg hvilede mod hans
Bryst, og hendes Hovede næsten laa paa hans
Skulder. &mdash; Sludder! Sludder! gentog han. &mdash; Skab
dig ikke! ... Saa jeg er dig ikke fin nok, <a class="corr" name="rett_20" id="rett_20" title="var: hva">hva'</a>?
Ikke dannet nok? Ho, ho! Du vilde gemme dig
til din Greve? Men jeg skal lære dig noget andet!
Du skal lystre, lystre, <em>lystre</em>, forstaar du! Ellers
ta'er jeg dig med Vold! Forstaar du? Hører du?
Jeg ta'er dig med Vold! Jeg ta'er dig med Vold!
Gaa ind og klæd dig af! Naa! Og sig til Kammerjomfruen,<a class="pagenum" name="Side_265" id="Side_265" title="[S. 265]"></a>
at hun skal gaa i Seng; du behøver hende
ikke i Aften! ... Naa!</p>

<p>Han løsnede Grebet i hendes Skulder og gav
hende et Puf, for at hun skulde efterkomme hans
Befaling. Men Baronessen svarede ikke og rørte sig
ikke; hun laa halvt besvimet og sanseløs lænet tilbage
op mod ham.</p>

<p>Da tog han hende i sine Arme og bar hende
ind i Soveværelset. Derinde lagde han hende i den
store, lave Lænestol foran Toiletspejlet. Et Øjeblik
stod han og saa paa hende som et Vilddyr paa sit
Bytte.</p>

<p>Derpaa gik han hen og aabnede Døren ind til
Kammerjomfruens Værelse, hvor ogsaa Karen sov:</p>

<p>&mdash; De kan godt gaa i Seng! Baronessen behøver
Dem ikke i Aften!</p>

<p>Saa gik han tilbage hen til Stolen.</p>

<p>&mdash; Klæd dig nu af!</p>

<p>Men hun rørte sig ikke og svarede ikke.</p>

<p>Da begyndte han selv med famlende, nervøse
Hænder at rive Klæderne af hende, medens han
ustandseligt mumlede:</p>

<p>&mdash; Jeg skal vise dig, hvem der er Herre! Jeg
skal vise dig, hvem der er Herre!</p>

<p>&mdash; &mdash; &mdash;</p>

<p>En Times Tid senere sov Baron Helmuth trygt
og fast i Sengen ved Siden af sin Hustru. Han laa<a class="pagenum" name="Side_266" id="Side_266" title="[S. 266]"></a>
paa Ryggen med vidtopspilet Mund, og hans buldrende
Snorken gav Genlyd i det højloftede Værelse.</p>

<p>Men Baronesse Alvilda laa med aabne, søvntunge
Øjne og stirrede haabløst op mod den rosenrøde,
mat-lysende Ampel over sit Hovede.</p>

<p>Denne Ampel, der hænger som et yndigt Kyskhedens
Symbol over enhver velordnet Ægteseng.</p>



<hr class="chapbreak" />
<div><a class="pagenum" name="Side_267" id="Side_267" title="[S. 267]"></a></div>

<p>Kirken var overfyldt. Der sad Hoved ved
Hoved i de lange Bænkerader. Mændene til højre
for Midtergangen, Kvinderne til venstre. Bønder og
Husmænd med deres Kvinder og Børn. Alle var de
i Kisteklæderne; og Luften under de lave, hvidkalkede
Hvælvinger laa fuld af denne stramme, sødlige
Lugt af Uld og Hvergarn, der kun tages frem
og bringes for Lyset og Dagen ved Fester og paa
de store Højtider.</p>

<p>Det var den fjortende Søndag efter Trinitatis; og
Pastor Mascani skulde holde Høstprædiken.</p>

<p>I Stolen nærmest Kordøren sad Pastorinden og
Clara. De plejede ellers at skiftes til at overvære
Gudstjenesten. Den ene fulgte med Præsten over i
Kirken, medens den anden blev hjemme for at have
Overopsynet med Middagsmaden. Men i Dag var
de der begge. Mascani havde ønsket det. Ved Frokosten
havde han sagt til sin Kone: Du følger med
os andre i Dag, Johanne!</p>

<p>&mdash; Jamen, havde Fruen forsøgt &mdash; Maden,
Adolf&nbsp;....</p>

<p><a class="pagenum" name="Side_268" id="Side_268" title="[S. 268]"></a>
Men Adolf havde rynket Brynene:</p>

<p>&mdash; Du gaar med! Jeg har noget at sige, som
du skal høre!</p>

<p>&mdash; Ja, ja, naar du gerne ser det, saa gør jeg
det naturligvis&nbsp;....</p>

<p>Da Pastoren var gaaet ind i sit Soveværelse for
at iføre sig Ornatet, var Fru Mascani sunket om
paa en Stol i Spisestuen og havde siddet der fed,
bred og ulykkelig, medens Taare efter Taare stille var
piblet frem under hendes Øjenlaag og trillet ned i
hendes Skød. De sidste Tiders Uro og Angest havde
ganske undergravet den arme Kones Kræfter og
Modstandsevne. Det Overtag, hun hidindtil havde
haft over sin Mand, og som hun havde været stolt
af og til Dels levet paa, det var lidt efter lidt blevet
forandret til en ydmyg Bøjen sig for hans vekslende
Luner, en dirrende, skrækfyldt Gruen for, hvad det
næste Øjeblik vilde bringe. Hun turde næppe længere
aabne en Dør af Rædsel for at se sin Mand ligge i
Værelset bag den i Graad og Krampe, eller finde
ham rastløs vandrende op og ned, talende med sig
selv vildt og ustandseligt, snart anraabende Gud om
Tilgivelse og Naade, og snart udslyngende de frygteligste
Blasfemier og Haansord mod den Guddom, den
Religion og den Kirke, hvis Vogter og Forkynder
han var indsat til at være. Og hun havde een Gang
overrasket ham inde i Havestuen, hvor han stod
foran det store Spejl og vrængede af sig selv og<a class="pagenum" name="Side_269" id="Side_269" title="[S. 269]"></a>
under uhøviske Gebærder og vanvittige og sjofle
Tilraab havde truet med knyttet Haand og Gang
efter Gang spyttet i Raseri ind mod sit eget Billede.</p>

<p>&mdash; &mdash;</p>

<p>Degnen og Menigheden, baade Medlemmerne med
og uden Stemme, var midt i Salmen 460:</p>

<div class="poem"><div class="stanza">
<span class="i0">Hvor kan du dog i Synden le,<br /></span>
<span class="i0">Du lysoptændte Øje ....<br /></span>
</div></div>

<p>da Døren til Herskabsstolen sagte blev aabnet, og
Herskabet fra Næsset, Karen og Kaninen iberegnet,
traadte stille ind. Enkebaronessen sad der allerede.
Hendes dybe Røst klang højt og fuldttonende hen
under Hvælvingerne; og hun nøjedes med at hilse
de kommende med et afmaalt og højtideligt Nik og
sang videre. Menigheden skævede op fra Salmebøgerne
for at se, hvem af Gaardens Folk der gav
Møde. Og da den saa, at man fremstillede sig
fuldtalligt, gled ogsaa den som beroliget ind i Salmesangen
igen.</p>

<p>Herskabsstolen var anbragt lige over for og i
samme Højde som Prædikestolen. Den var som en
Slags Balkon, der sprang frem over Gulvets Bænkerader.
Og man kom op i den ad en privat Indgang
ude fra Kirkegaarden. Kirken hørte jo under Næsset;
og Stolen skrev sig fra de Tider, da v. Leunbacherne
betragtedes og følte sig som Egnens Konger. De<a class="pagenum" name="Side_270" id="Side_270" title="[S. 270]"></a>
gode Tider og forstandige Tider, da der endnu var
Forskel paa Mennesker og Bønder.</p>

<div class="poem"><div class="stanza">
<span class="i0">Vend om til Gud, saa vil han sig<br /></span>
<span class="i0">Med Naade til dig vende .....<br /></span>
</div></div>

<p>Pastoren, som under Salmesangen havde staaet
oppe ved Alteret med Ryggen mod Menigheden,
rank og med højt hævet Hoved, vendte sig nu og
gik langsomt frem gennem Koret og op ad den
smalle, knirkende Trætrappe, der førte op til Prædikestolen.</p>

<p>Fru Mascani stirrede fuld af Angest hen mod
sin Mand. Og hjælpeløst greb hun Claras Haand og
hviskede:</p>

<p>&mdash; Barn, Barn, jeg er bange for din Fa'r
i Dag!</p>

<p>Men Clara tyssede paa hende og lod, som hun
selv var rolig og uforsagt, skønt hendes Hjerte
hamrede nervøst, og hendes Stemme rystede. Faderens
Ord ved Frokostbordet, at han havde noget
specielt at tale med Menigheden om, fyldte hende
med en kvælende Rædsel. Og da hun nu saa hans
Øjne, der dybe og sorte lyste med uhyggelig Glans
frem af det voksgule Ansigt, kunde hun have rejst
sig og skreget ud i Kirken, at man skulde gribe
Præsten og føre ham bort, hjem til Præstegaarden
og lukke ham inde og hindre ham i at tale!</p>

<p>Ogsaa oppe i Herskabsstolen var der Uro at<a class="pagenum" name="Side_271" id="Side_271" title="[S. 271]"></a>
spore. Baronesse Alvilda havde bøjet sig hen mod
sin Mand og hviskende gjort ham opmærksom paa
Præstens besynderlige Udseende. Og Hendes gamle
Naade var pludselig ophørt med at synge. Da
Mascani havde vendt Ansigtet om mod Menigheden
og med sit Blik havde omfattet alle disse krummede
Rygge og bøjede Nakker, havde hun set et skadefro
Glimt spille i hans Øjne, og hans Læber havde
trukket sig nedad som i usigelig Foragt. Han havde
mindet hende om en Skuespiller, der bereder sig paa
vildt og lidenskabeligt at udslynge Haansord mod
Guder og Mennesker, forbitrede, vanvittige Haansord
og Beskyldninger, der skulde fylde Tilhørerne med
Rædsel og Gru. &mdash; Og hun var bleven halvt angest
og halvt nysgerrig; og hendes Øjne var ikke veget
fra ham, som han rank og knejsende i sin folderige
Kjole og med Pibekraven om Halsen var skredet
frem gennem Koret hen mod Prædikestolen.</p>

<p>Nu stod han deroppe og støttede sine smalle,
hvide Hænder mod det røde Fløjl, hvormed Kanten
af Prædikestolen var betrukket. Hans Øjenlaag
sænkede sig ned over hans Øjne, Musklerne om hans
Mund bævede, og hans Fingre borede sig krampagtigt
ind mellem Læsepultens Guldfryndser&nbsp;...</p>

<p>&mdash; Helmuth! sagde Enkebaronessen og greb sin
Søn haardt om Armen.</p>

<p>Men i det samme aabnede Præsten igen sine
Øjne; og hans Stemme lød højt og klart frem over<a class="pagenum" name="Side_272" id="Side_272" title="[S. 272]"></a>
Degnens og Menighedens monotone Sang, da han
pludselig istemte de tre sidste Linier af Salmen:</p>

<div class="poem"><div class="stanza">
<span class="i0">Sæt dig kun for af ganske Hu,<br /></span>
<span class="i0">At du vil aldrig mere nu<br /></span>
<span class="i0">Din Lyst i Synden søge.<br /></span>
</div></div>

<p>Der gik en raslende og puslende Lyd hen gennem
Kirken som ved et Vindpusts Leg med vissent
Løv. Det var Menigheden, som bladede om i Salmebøgerne
for at finde Dagens Evangelium, der nu
skulde forkyndes. Og alle Ansigter vendte sig opad
mod Hyrden, som stod deroppe, højt hævet over sine
Faar, hvis Øjne og Øren aabnede sig for at lytte til
de Trøstens og Husvalelsens Ord, han havde at medgive
dem som nærende Manna paa den kommende
Uges møjsommelige Ørkenvandring gennem Slid og
Slæb, Arbejde og Forsagelse.</p>

<p>Men Præsten stod tavs med korslagte Arme og
saa ud over Forsamlingen. Der tegnede sig et bittert
Smil omkring hans Mund, og hans Øjne lyste med
en stikkende, skadefro Glans. Saa fugtede han Læberne
med Spidsen af Tungen og aandede dybt ud.</p>

<p>&mdash; Ene vandrer et Menneske frem gennem Livet!
begyndte han, og hans Stemme klang hult og truende
tilbage fra de nøgne Mure &mdash; Ene kom du til
Verden. Ene skal du fare herfra. Herren gav,
Herren tog, Herrens Navn være forbandet!</p>

<p>Der var dødsstille i Rummet. Kun Præstens<a class="pagenum" name="Side_273" id="Side_273" title="[S. 273]"></a>
tunge Aandedræt lød som en dæmpet Stønnen hen
under Hvælvingerne. Men da en Fugl i det samme
fløj haardt ind mod en af de smaa Ruder i Vinduet
i Koret, gik der en angestfuld Gysen som et Stød
igennem Menigheden.</p>

<p>Men Mascani syntes ikke at lægge Mærke til
Mængdens Uro; han støttede begge Hænder mod
Prædikestolens Kant og bøjede sig frem over den
som for at blive set af alle.</p>

<p>&mdash; Her staar jeg, sagde han &mdash; en Synder for
Gud og Mennesker. Men jeg ryster Ansvaret af
mig. Thi hvem har stillet mig paa denne Plads?
Hvem har paa mine Skuldre lagt en Byrde, som jeg
ikke har formaaet at bære? I Lænker skulde jeg
være lagt. I Celle skulde jeg være sat. I Forvaring
skulde jeg være bragt. Med Svøbe skulde
jeg være pisket. Hudstryges! Tornekrones! Thi jeg
er det Guds Lam, der har øvet Alverdens Synd! &mdash;
Og I har set mig i min Fornedrelse. I har taalt
mig midt iblandt Eder. I er kommen til mig om
Raad og Hjælp, skønt I vidste, at jeg var som en
kalket Grav, hvis Indre stank af Forraadnelse. Derfor
vælter jeg Ansvaret over paa Eder! &mdash; Jeg har
drevet Hor og Utugt med Eders Hustruer og Døtre.
I har vidst det. I har taalt det. Skorpioner skulde
I ha' taget og pisket mig bort fra Eders Aasyn!
Men I har logret for mig som Slaver og Trælle,
fordi jeg stod paa den Plads, jeg staar. I skriger<a class="pagenum" name="Side_274" id="Side_274" title="[S. 274]"></a>
paa Frihed og Lighed, I! der kryber som Orme og
Tudser paa Eders Bug og slikker Støvet under de
mægtiges Fødder! &mdash; Dag og Nat, i Maaneder og
Aar har jeg ventet paa, at en iblandt Eder skulde
staa op og slynge mig min Brøde i mit Aasyn og
tilraabe mig et Stop, der skulde lyde som en buldrende
Torden over Landet. Men I tav og taalte. Og kom
det højt, sendte I Eders Kvinder til mig, at de skulde
indkræve Skat for deres Gunst. &mdash; Da fyldtes jeg
af Lede for alt og alle. Og jeg søgte Grunden til
Eders Trældomsfrygt. Og se: fra Hytten og til
Borgen fandt jeg rig og fattig besudlet som jeg selv
af Utugt og Hor! Paa Halm og Silke fandt jeg
Mænd og Kvinder stønnende af Begær efter, hvad
Næstens var. Om Dagen saa jeg blide Miner og
tugtige Øjne. Om Natten uren Brunst og stakaandet
Brynde! ... Stille! Lad mig tale! Afbryd
mig ikke med Eders Raab, thi nu er Timen kommen,
da Eders Øjne skal oplades; og Stunden er inde, da
I skal vorde vise! Dette er det ny Evangelium, som
prædikes for Eder til Syndernes Forladelse: <em>Der
er ingen Gud!</em> Hører I, jeg raaber det ud med
Domsbasunens Lyd: Der <em>er, er, er</em> ingen Gud!
&mdash; Som en vanvittig Mand har jeg ligget i Støvet
for <em>Ham</em>, vi i vor Barndom lærte sad hist oppe
paa den evige Trone og styrede Jord og Himmel.
Jeg har tryglet og bedt ham, jamrende som en dødspint
Hund, om at tage fra mig den sviende, brændende<a class="pagenum" name="Side_275" id="Side_275" title="[S. 275]"></a>
Trang til Skørlevnet og Synd, der sad som
Ild i mit Kød. Aldrig har han hørt mig! Aldrig
har han haft Medlidenhed med mig! Aldrig har han
givet mig et Tegn! &mdash; Jeg har pisket mig med Reb
og Remme, som bydes i hans hellige Skrift. Jeg har
kastet mig ned paa mit Ansigt mod den nøgne Jord
og ladet Regn og Storm stryge som Is over mit
Legeme. Forgæves! Forgæves! Ilden har fortæret
mig, Lysterne hjemsøgt mig, og med sitrende Hænder
og Blod for mine Øjne har jeg sneget mig efter de
Kvinder, der optændte mit Begær! &mdash; Allerede som
Barn følte jeg mig hendraget til Kvinder. I skal
vide alt nu! I skal kende mig fuldt ud! &mdash; I min
Ungdom købte jeg Kvinders Elskov. Jeg stjal fra
min Fader. Jeg listede mig ind i hans Kammer,
naar han sov, og skaffede mig de Penge, jeg trængte
til for at stille den Attraa, der luede i mig som
Helvedes evige Ild! &mdash; Men hvem har saaet dette
Frø? Hvem har nedlagt denne Spire? <em>Han</em>, I
holder for Eders Gud! Han og han alene! Thi
saa vist som I tror og lærer, at uden <em>Hans</em> Vilje
falder ikke en Spurv til Jorden. Og saa vist som
I ved, at et Menneske kan komme til Verden med
en dødelig Sygdom, for hvilken han forgæves søger
Helbredelse. <em>Saa vist staar ogsaa jeg uden
Skyld!</em> &mdash; Som en Anklager staar jeg ... som en
Anklager! ... Jeg har levet som en Horkarl med
min Hustru ... Jeg har luret bag Døre for at fange<a class="pagenum" name="Side_276" id="Side_276" title="[S. 276]"></a>
et Glimt af min egen Datters Nøgenhed ... Jeg
har ... Stille! Hvorfor raaber I op? Hvorfor
skriger I? Vide I ikke, at det er Guds Hus, i
hvilket I færdes? ... Stille, siger jeg! Og hør mig!
Jeg er en Herrens Tjener. Jeg er Hyrden, I er
Faarene! Jeg staar som en Anklager for den Guds
Aasyn, som ikke er ... Slip mig! Hvad vil I mig!
Læg ikke Haand paa mig! <em>Jeg er den babyloniske
Skøge! Jeg er det store Dyr i
Sankt Johannes' Aabenbaring</em>&nbsp;....</p>

<p>De sidste Sætninger havde Præsten skreget ud
med hæs og forbitret Røst, idet han samtidig slog vildt
om sig med Armene og søgte at værge sig mod de
Hænder, der straktes ud efter ham for at gribe ham
og føre ham bort.</p>

<p>Den ganske Forsamling var i et bølgende Oprør.
Der lød Raab og Skrig og Hulken. Mændene havde
rejst sig fra deres Pladser og var ilet ud i Midtergangen,
hvor de stod raadvilde og uvisse: Vi maa
ha' ham ned! sagde de &mdash; Sindssygen har ta'et ham!
Han maa bindes! Han gør en Ulykke paa sig sæl
og vos! ... Men ingen turde gøre Begyndelsen;
ingen turde være den første til at gaa op paa
Prædikestolen og lægge Haand paa Manden deroppe,
thi han var jo deres Øvrighed, deres <em>Præst</em>!</p>

<p>Da var Helmuth og Hendes gamle Naade kommen
til Syne i Døren fra Vaabenhuset.</p>

<p><a class="pagenum" name="Side_277" id="Side_277" title="[S. 277]"></a>
&mdash; Flyt Jer Folk, flyt Jer! sagde Enkebaronessen
og banede Vej for sig og sin Søn op mod Koret.</p>

<p>Deroppe laa Fru Mascani dødbleg og besvimet i
Præstegaardsstolen, og Clara sad grædende paa Hug
foran hende med Ansigtet skjult i hendes Skød.</p>

<p>&mdash; I maa gaa ud af Kirken! raabte den gamle
Frue til Mængden, der tavs og maabende stod og
saa til &mdash; I maa gaa ud! I har ikke noget at gøre
herinde mere!</p>

<p>Og Forsamlingen lystrede hende. Ganske langsomt
begyndte Kirken at tømmes.</p>

<p>&mdash; Gaa op og faa ham ned, Helmuth! vedblev
hun og pegede op mod Præsten &mdash; Saa skal jeg ta'
mig af Konen!</p>

<p>Men Helmuth stod bleg og uvis. Ogsaa han
følte sig under Paavirkning af Helligdommen, han opholdt
sig i, og Manden, han skulde skride ind imod.
Havde det været en drukken Tjenestekarl i en Borgestue,
vilde Baronen ikke have tøvet et Sekund
med at kaste sig over ham og svinebinde ham, han
vilde endogsaa have gjort det med en vis Vellystfølelse
ved at føle sine Kræfter, men her i Kirken,
og mod <em>Præsten</em>&nbsp;...</p>

<p>Da havde den gamle, hvidhaarede Degn grebet
hans Haand og sagt med tryglende, graadfyldt Stemme:</p>

<p>&mdash; Aa Hr. Baron, Hr. Baron, De maa gaa op
til ham ... Mig har han ingen Respekt for, og jeg
har jo ingen Kræfter ... Men Dem ... Og naar<a class="pagenum" name="Side_278" id="Side_278" title="[S. 278]"></a>
Hr. Baronen først begynder, saa kommer der nok
andre efter&nbsp;....</p>

<p>Saa var Helmuth resolut gaaet op gennem
Koret og hen mod Trappen til Prædikestolen. Og
Degnen havde vinket af et Par Mænd, at de skulde
følge ham.</p>

<p>Og nu stod Højvelbaarenheden deroppe ved Siden af
Præsten. Og bag ham, paa det øverste Trappetrin,
ventede to haandfaste Bønder for at komme ham til
Hjælp, om det gjordes nødig.</p>

<p>&mdash; Rør ikke ved mig! Læg ikke Haand paa
mig! gentog Mascani i Raseri og huggede ud efter
Baronen med sin knyttede Højre.</p>

<p>Men Helmuth greb ham om Haandledet og tvang
hans Arm ned. Han var bleg af Sindsbevægelse, og
han stammede, da han talte.</p>

<p>&mdash; Hr. Pastor, sagde han &mdash; De er syg ...
De ... De er voldsom syg! De maa gaa hjem.
De ... De maa gaa over i Præstegaarden. Jeg skal
nok følge Dem. Det ... det var en forfærdelig Tale,
De holdt ... her i Kirken! Men kom nu godvillig
med. Der er ingen, der vil gøre Dem noget.
Jeg&nbsp;....</p>

<p>Mascani havde staaet tavs med bøjet Hoved tilsyneladende
sløv og besejret. Det syntes, som om
hans Kraft var brudt, og som han viljeløs vilde give
sig i sine Modstanderes Vold.</p>

<p>Men saa pludselig rev han med et vældigt Ryk<a class="pagenum" name="Side_279" id="Side_279" title="[S. 279]"></a>
sin Arm løs, for i eet Spring ind paa Helmuth og
greb med begge sine Hænder efter hans Strube.</p>

<p>&mdash; Elendige! skreg han &mdash; Ved du ikke, at
jeg er en Herrens Salvede!</p>

<p>I samme Øjeblik kastede Baronen og de to
Bønder sig over ham.</p>

<p>&mdash; &mdash; &mdash;</p>

<p>En Time senere kørte en lukket Vogn bort fra
Præstegaarden. Lænet tilbage mod Vognens ene
Hjørne laa Præsten bleg og sammensunken med bøjet
Hoved og lukkede Øjne. Og paa Sædet ligeoverfor
sad Helmuth og gamle Doktor Larsen. De kørte
ud til Sygehuset i Købstaden, hvor den ulykkelige
skulde indlægges, indtil han kunde blive anbragt paa
en Sindssygeanstalt&nbsp;....</p>

<p>Saalunde endte Adolf Mascanis Saga. &mdash;</p>

<p>Hvo der er ren, kaste den første Sten!</p>



<hr class="chapbreak" />
<div><a class="pagenum" name="Side_280" id="Side_280" title="[S. 280]"></a></div>

<p>Gik man den lange Bøgeallé til Ende og derpaa
drejede af til venstre ad Spadserestien langs
Skrænten, kom man efter et Par Minutters Gang til
en Bænk, hvorfra der var Udsigt over «det inddæmmede»
og Engene med Fjorden og dens ligeoverfor
liggende Bred i Baggrunden.</p>

<p>En Aften ved Solnedgang i Slutningen af September,
Klokken kunde vel være henad seks, sad
Karen og Kaninen heroppe og saa ud over Landskabet.</p>

<p>Det vil sige, det var jo egentlig kun Kaninen,
der sad; thi Karen laa paa Ryggen hen ad Bænken,
med sit Hoved hvilende i Lærerindens Skød.</p>

<p>De havde længe været tavse. Karen laa med
lukkede Øjne; og Frøken Jansen stirrede drømmende
ud over Engene, hvor Aftentaagen allerede begyndte
at hæve sig i bløde, bølgende Puder.</p>

<p>Fra den modsatte Fjordbred lød af og til
Stemmer og Latter tydeligt frem over Vandet. En
Ko brølede. Hanken paa en Spand faldt klirrende
ind mod Spandens Side. Og man hørte<a class="pagenum" name="Side_281" id="Side_281" title="[S. 281]"></a>
Slagene af en Trækølle, der langsomt og sindigt
rammede Kvægets Tøjrpæle ned i den bløde, vigende
Engjord.</p>

<p>&mdash; Her har vi det jo rart! sagde Karen.</p>

<p>&mdash; Dejligt! nikkede Kaninen; men hostede i det
samme haardt og hult.</p>

<p>&mdash; Ikke hoste, Frøken Jansen! advarede den lille.</p>

<p>&mdash; Nej; bare lidt! smilede Frøkenen.</p>

<p>&mdash; Husk at bede Mama om Brystdraaberne i
Aften.</p>

<p>&mdash; Ja&nbsp;....</p>

<p>Og saa tav de igen. &mdash;</p>

<p>En lille, bitte, hvidmalet Robaad kom glidende
frem over Fjorden. Den bevægede sig ad Næsseskoven
til, tøvende og forsigtigt, som om den var
ude paa Rekognoscering. Hver Gang dens Aarer
blev hævet op over Vandet, spillede de i Solens
Straaler som Bugen af store, sølvglinsende Fisk. Og
Kølvandet glitrede og glimtede bag den i en lang,
vuggende Stribe, der bredte sig, blev mørkere og
mørkere og til sidst forsvandt.</p>

<p>&mdash; Er det din Onkels Gaard, man kan se derovre
mellem de to spidse Bakker? spurgte Kaninen.</p>

<p>&mdash; Ja, sagde Karen uden at aabne Øjnene. &mdash; Det
har jeg jo fortalt dig saa tit!</p>

<p>&mdash; Hvor kan det være, at han aldrig mere
kommer her?</p>

<p>&mdash; Det ved jeg ikke. Mama si'er, at det er<a class="pagenum" name="Side_282" id="Side_282" title="[S. 282]"></a>
Høsten. Men Pigerne si'er, at han er Uvenner med
Fa'er.</p>

<p>Der steg et dybt Suk op fra Kaninens lille, flade
Jomfrubarm.</p>

<p>Karen aabnede det ene Øje paa Klem og tittede
op paa Damen.</p>

<p>&mdash; Frøken Jansen&nbsp;....</p>

<p>&mdash; Ja.</p>

<p>&mdash; Du er ogsaa forelsket i Onkel Alex!</p>

<p>&mdash; Snak, Baby! smilede Frøkenen sygt og gav
Barnet et let Slag paa Kinden med de graa Traadhandsker,
som hun sirligt sad med i Haanden.</p>

<p>&mdash; Jo-o, du er, Frøken Jansen! for du sukker
altid saa forfærdeligt, naar du taler om ham.</p>

<p>Kaninen lagde en Haand over den lilles Mund
og rødmede.</p>

<p>&mdash; Rejs dig op! sagde hun. &mdash; Der sejler saadan
en nydelig Baad ude paa Søen!</p>

<p>&mdash; Det er ingen Sø; det er en Fjord!</p>

<p>&mdash; Skynd dig nu lidt! Ellers bliver den borte
bag ved Dæmningen!</p>

<p>&mdash; Jeg gider ikke! sagde Karen og skudrede
Hovedet bedre til Rette. &mdash; Jeg ligger saa godt!</p>

<p>Saa tav de en Stund paa ny. Karen lukkede
igen sine Øjne; og Kaninen faldt i Tanker og lod
af og til sine smaa, magre Fingre kærtegnende glide
hen over Babys Haar.</p>

<p>&mdash; Syng lidt, hva'? bad den lille.</p>

<p><a class="pagenum" name="Side_283" id="Side_283" title="[S. 283]"></a>
&mdash; Jeg kan ikke synge&nbsp;....</p>

<p>&mdash; Jo, den om Dronningen!</p>

<p>Og Frøkenen adlød godmodigt og nynnede sagte
hen for sig med sin lille, trohjertede Stemme:</p>

<div class="poem"><div class="stanza">
<span class="i0">Der sidder en Konge i Vesterled,<br /></span>
<span class="i0">hannem tjener saa mangen god Svend.<br /></span>
<span class="i0">Og alle haver de Guld om Arm,<br /></span>
<span class="i0">og alle haver de Sølv over Barm<br /></span>
<span class="i0">og dertil Sværd ved Lænd, &mdash;<br /></span>
<span class="i0">Men i Haugen vokser en Gifturt grim mellem Roser!<br /></span>
</div><br /><div class="stanza">
<span class="i0">Den Dronning vandrer paa Højenloftssal &mdash;<br /></span>
<span class="i0">Gud styrke den usselig Kvind!<br /></span>
<span class="i0">Nu haver hun ....<br /></span>
</div></div>

<p>&mdash; Hys! sagde Karen pludselig og greb Frøkenen
haardt om Armen &mdash; Der kommer nogen!</p>

<p>Frøkenen tav forskrækket; og Karen rejste sig
hurtig over Ende paa Bænken.</p>

<p>&mdash; Hvem mon det kan være? hviskede hun.
&mdash; Hør!</p>

<p>Der lød listende og forsigtige Trin i det visne
Løv inde mellem Træerne. En Kvist knækkede, et
Blad raslede, og Skridtene kom nærmere og nærmere.</p>

<p>&mdash; Næh, se, se! hviskede den lille.</p>

<p>Og frem omkring den nærmeste Busk kom et
Raadyr spadserende med sine to Kid.</p>

<p>I samme Øjeblik det opdagede Pigebørnene paa
Bænken, standsede det og blev staaende overrasket<a class="pagenum" name="Side_284" id="Side_284" title="[S. 284]"></a>
og uvis med knejsende Hoved og agtpaagivende,
stirrende Øjne. Ikke en Muskel rørte sig; kun
Næseborene og de lange, spidse Øren sitrede nervøst.
Kiddene holdt sig i samme Stilling et Par
Skridt bag ved Moderen. Men alle var de parat til
at tage Flugten ved den mindste Bevægelse af
<a class="corr" name="rett_21" id="rett_21" title="var: »Fjenden«">«Fjenden»</a> foran dem.</p>

<p>Karen og Kaninen sad aandeløse og stive af
Frygt for at skræmme Dyrene.</p>

<p>Saa begyndte den gamle Raa paa een Gang at
stampe i Jorden med det ene Forben og nikke med
Hovedet hurtigt og kort op og ned en to-tre Gange
som til Hilsen.</p>

<p>Karen brast i Latter. Hun <em>kunde</em> ikke lade
være: hun maatte nikke igen!</p>

<p>Og Dyrene gjorde omkring og for ind i Skoven.
Man saa et Øjeblik deres hvide Bagdele vise sig og
forsvinde mellem det høje Græs. Kviste knækkede.
Blade raslede. Og Familien var forsvunden.</p>

<p>&mdash; Hvor <em>var</em> de dog søde! sagde Karen og
lænede sig betaget tilbage paa Bænken. &mdash; Hva'
Frøken Jansen, ikke?</p>

<p>&mdash; Jo, nikkede Frøkenen &mdash; yndige! ... Hvad
var det for Dyr, Baby? spurgte hun smilende.</p>

<p>&mdash; Raadyr!</p>

<p>&mdash; Og hvad Dyreklasse hører de til? vedblev
hun og fik et pædagogisk Træk om Munden.</p>

<p><a class="pagenum" name="Side_285" id="Side_285" title="[S. 285]"></a>
&mdash; Pyt! lo Karen haanligt og gav sig til at
dingle overlegent med Benene. &mdash; Hjortene naturligvis!</p>

<p>&mdash; Hvilke Hjorteracer lever her i Danmark?</p>

<p>&mdash; Hæ! Raadyr, Daadyr og Kronhjorte!</p>

<p>&mdash; Hvor opholder de sig fortrinsvis?</p>

<p>&mdash; I Skovene!</p>

<p>&mdash; Og hvad lever de af?</p>

<p>&mdash; Andesteg og Kirsebærsuppe! .... Hør! Det
er Kirkeklokken i Sundby!</p>

<p>Pigebørnene strakte Hals og lyttede.</p>

<p>&mdash; Ja ... Og nu begynder den i Syvbjerg!</p>

<p>&mdash; Og der er Næsgaardenes!</p>

<p>Solen var sunken ned bag de høje, sorte Bakker
paa den anden Side Fjorden; og den blanke Vandflade
ude bag Dæmningen gengav tydelig som i et
Spejl Luftens gyldenrøde Farver. Af og til drev en
lille, løsreven Taagepude ganske langsomt bort over
Kærene derude, blev et Øjeblik stikkende i en Busk
eller i Toppen af en lavstammet Graapil, vuggede
en Stund hjælpeløst frem og tilbage, slap saa fri
igen og drev videre. Der lød en Susen hen gennem
Luften; det var en Flok Stære, der sank og steg i
lange, bølgende Sæt ind over Skoven lig et stort,
flosset Net, der bares af Sted af en Storm.</p>

<p>&mdash; Det lyder nydeligt med de Klokker! sagde
Karen med Hovedet paa Siden.</p>

<p>&mdash; Yndigt! .... Saa, nu holder de op! Nu
kommer de ni hellige Slag.</p>

<p><a class="pagenum" name="Side_286" id="Side_286" title="[S. 286]"></a>
&mdash; Hvorfor hedder de «hellige»? spurgte Karen.</p>

<p>&mdash; Jeg ved det Skam ikke rigtig. Det er vist
tre Slag for hver af de tre Personer i Treenigheden.</p>

<p>&mdash; Gud Fader, Gud Søn og Gud den Helligaand!
repeterede den lille højtideligt. &mdash; Tror du
ikke ogsaa, Frøken Jansen, at det er for de ni
Muser? spurgte hun saa pludselig.</p>

<p>&mdash; Ja, begge Dele kan det jo ikke være, Baby.</p>

<p>&mdash; Næi ... Men <em>jeg</em> tror nu det er for Muserne!</p>

<p>Karen sad igen og dinglede med Benene. Hun
havde lænet sig tilbage paa Bænken og hvilede
Nakken og de udstrakte Arme mod Kanten af Rygstødet
og stirrede op i Luften. Hendes Kjole var
gledet op over hendes Knæ, og der skinnede et
Stykke af hendes nøgne, gullighvide Ben frem oppe
mellem Strømpen og den nederste Del af de blondebesatte
Mamelukker.</p>

<p>&mdash; Bare Onkel Alex var her og kunde give mig
et Kys! sagde hun og vuggede smaanynnende Hovedet
frem og tilbage over Bænkekanten.</p>

<p>Kaninen sendte hende et sky Blik. Hun forstod
ikke den Slags Udbrud. Selv var hun ogsaa «forfærdelig»
betaget af den smukke Grev Scheele.
Men ingen Magt paa Jorden skulde faa hende til at
tilstaa slig Syndighed; ikke engang for sit eget lille
Hjerte!</p>

<p>Hun bøjede sig frem og forsøgte at trække<a class="pagenum" name="Side_287" id="Side_287" title="[S. 287]"></a>
Karens Kjole ned over hendes Knæ. Men det lykkedes
ikke. Den var for kort; Barnet var vokset
fra den. Saa tog hun sit Lommetørklæde op og
bredte det stille ud over Pigebarnets Ben. Det
stødte hendes Blufærdighed at se disse Par Tommer
uautoriseret Nøgenhed. Og hun rødmede ved Tanken
om, at der muligvis kunde komme «en Herre»
forbi.</p>

<p>&mdash; Hvad skal det betyde? spurgte Karen og
prøvede paa at sparke Tørklædet af sig. &mdash; Jeg
fryser ikke!</p>

<p>&mdash; Nej, men her er saa mange Myg, Baby. De
kan let stikke dig!</p>

<p>Baby drejede Ansigtet om mod sin Lærerinde og
smilede taknemmeligt.</p>

<p>&mdash; Du er dog saa god og rar og sød, Frøken
Jansen! sagde hun. &mdash; Jeg holder næsten mest af
dig af alle, alle Mennesker!</p>

<p>Og Frøkenen fik Taarer i sine smaa Kaninøjne
og bøjede sig ned og kyssede hende paa Kinden&nbsp;....</p>

<p>Det var begyndt at mørknes. Taagen ude over
Engene var bleven tættere og skjulte næsten Udsigten
til Fjorden. En sagte Luftning satte de
øverste Blade paa Træerne langs Skrænten i en
svagt raslende Bevægelse. Og Raager og Krager
kom med baskende Vingeslag flyvende ind fra Markerne
og søgte under hæse Skrig til deres Reder i
Skovens Udkant.</p>

<p><a class="pagenum" name="Side_288" id="Side_288" title="[S. 288]"></a>
Paa een Gang faldt der et Skud ude Øst paa i
Retning af Klitterne og Badehuset. Og et Sekund
efter fulgtes det af et andet. Lyden rullede frem
over Kærene og kastedes gjaldende tilbage mod de
skovklædte Skrænter.</p>

<p>En Ræv, der havde været ude paa Aftenjagt,
kom strygende med Lunten fejende hen ad Jorden tæt
forbi Bænken, hvor Pigebørnene sad.</p>

<p>&mdash; Det var en Ræv! sagde Karen og trak uvilkaarlig
Benene op under sig. Men straks efter lyste
der en Skælm op i hendes Øjne, og hun fortsatte:
&mdash; Den hører til Rovdyrene og lever fortrinsvis af
mindre Pattedyr og Fugle. Dog tager den i Nødsfald
ogsaa til Takke med Insekter og Orme!</p>

<p>Kaninen vilde tvinge sig til at være fornærmet-alvorlig;
men kunde ikke og brast i Latter.</p>

<p>&mdash; Trold! skændte hun og kneb Baby i Armen.
&mdash; Gør du Nar af din Lærerinde!</p>

<p>Karen skreg op og søgte at værge sig.</p>

<p>&mdash; Hvem mon det var, der skød? spurgte
hun saa.</p>

<p>&mdash; Det var vel Forvalteren.</p>

<p>&mdash; Kan du huske, da vi skød til Skive efter en
Flaske nede i Præstegaarden, Frøken Jansen?</p>

<p>&mdash; Ja, sagde Frøkenen. (Hun havde ikke vovet
at røre Skyderen med en Finger!)</p>

<p>&mdash; Vil du ikke forære mig en Salonbøsse til min
Fødselsdag?</p>

<p><a class="pagenum" name="Side_289" id="Side_289" title="[S. 289]"></a>
&mdash; En Bøsse passer sig ikke for en ung Dame,
lille Karen!</p>

<p>&mdash; Nej, naturligvis! vrængede Barnet &mdash; hun
skal bare smøre Mel i Ansigtet og sidde og kede
sig li'som Mama!</p>

<p>&mdash; Baby!</p>

<p>&mdash; Clara har jo en! Og hendes Fa'r har sæl
givet hende den! vedblev den lille paastaaelig.</p>

<p>&mdash; Ja, den stakkels Pastor Mascani; men han
er ... han blev&nbsp;...</p>

<p>&mdash; Det er slet ikke derfor! Det er, fordi han
har elsket for meget!</p>

<p>&mdash; Men Baby dog! sagde Kaninen og rødmede.</p>

<p>&mdash; Det si'er Jomfru Petersen!</p>

<p>Frøken Jansen rejste sig fra Bænken.</p>

<p>&mdash; Jeg synes, det begynder at blive koldt, sagde
hun og hostede igen. &mdash; Nu skal vi vist ogsaa
hjem.</p>

<p>&mdash; Jeg <em>kan</em> ikke lide, at du hoster! sagde
Karen og lagde kærligt sin Arm om Frøkenens Liv.
&mdash; Bind dit Lommetørklæde om Halsen!</p>

<p>Kaninen bandt lydig Tørklædet om. Og de to
Pigebørn forlod Udsigtsbænken, drejede om Hjørnet
ved Haven og gik op gennem den lange Allé.</p>

<p>Der var ganske mørkt derinde mellem de tætte
Bøgehække. Kun tittede et Stykke blegblaa Himmel
af og til frem højt oppe over Træerne; og nede for<a class="pagenum" name="Side_290" id="Side_290" title="[S. 290]"></a>
Enden af Alleen glimtede fra et af Slottets Vinduer
et lille, enligt Lys.</p>

<p>&mdash; Tør du gaa derind og raabe Hannibal tre
Gange? spurgte Karen, da man kom forbi Stien, der
førte til Straahytten.</p>

<p>&mdash; <em>Næi</em>! sagde Kaninen afgjort.</p>

<p>&mdash; Hvis vi nu mødte ham?</p>

<p>&mdash; Lad være! sagde Frøkenen og greb Pigen i
Armen.</p>

<p>&mdash; De si'er, at han gaar her hver Aften!</p>

<p>&mdash; Lad <em>være</em>! skreg Kaninen og gyste. &mdash; Det
er Synd af dig, Baby!</p>

<p>&mdash; Er du da <em>virkelig</em> bange?</p>

<p>&mdash; Det ved du godt&nbsp;....</p>

<p>&mdash; Det er da ikke noget at være bange, naar
man er to!</p>

<p>&mdash; Jeg kan ikke gøre for det ... Og jeg ved
godt, at det er naragtigt af mig; men .... nu tør
jeg næsten ikke gaa forbi Monumentet!</p>

<p>&mdash; Men Frøken Jansen dog!</p>

<p>&mdash; Det er ogsaa, fordi jeg ikke er rigtig rask ...
Jeg fryser!</p>

<p>&mdash; Kom lad os gaa stærkt! sagde Baby og
stak omsorgsfuldt sin Arm ind under Lærerindens&nbsp;...</p>

<p>Omtrent midtvejs mellem Slottet og Skoven udvidede
Alleen sig til en Runddel, i hvis Centrum
det frygtede «Monument» stod: en henved tre Alen<a class="pagenum" name="Side_291" id="Side_291" title="[S. 291]"></a>
høj, raat tildannet, pyramideformet Granitsten, hvori
Aarstallet 1735 var indhugget.</p>

<p>Sagnet berettede, at under denne Sten laa en Hannibal
v. Leunbach begravet. Han skulde have gjort falske
Bankosedler i en Kælder under Slottet. Forbrydelsen
var bleven opdaget, og han havde begaaet Selvmord
og var bleven nedgravet i Haven.</p>

<p>Og nu var det, at han til Straf for denne sin
dobbelte Ugerning stundom promenerede i Bøgealleen
om Aftenen efter Solnedgang.</p>

<p>Og det var naturligvis aldrig rart at møde ham! &mdash;</p>

<p>Efterhaanden som de to unge Piger nærmede sig
Runddelen, sagtnede de deres Skridt mere og mere.
Og da de var kommen den nær paa en halv Snes
Alen, standsede de og strakte Hals.</p>

<p>&mdash; Der er nogen! sagde Karen.</p>

<p>&mdash; <em>Tror</em> du? hviskede Frøkenen og skjalv i
Knæene.</p>

<p>&mdash; Ja-a ... Se!</p>

<p>Og virkelig saa man et lille, mørkt Hoved titte
frem bag Stenen derhenne; og samtidig hørtes en
underlig Knirken og Knagen, som om Træ blev
brækket i Stykker.</p>

<p>Kaninen vendte sig til Flugt.</p>

<p>&mdash; Kan vi ikke gaa en anden Vej? hviskede hun.</p>

<p>&mdash; Nej, saa skal vi helt ned til Skrænten igen
og tilbage gennem Skoven.</p>

<p>&mdash; Jeg synes, her er en Sidevej&nbsp;...</p>

<p><a class="pagenum" name="Side_292" id="Side_292" title="[S. 292]"></a>
&mdash; Jamen det er først langt oppe ... Lad os
bare gaa!</p>

<p>Hovedet henne bag Monumentet var igen forsvundet,
og den gnavende Lyd var ophørt.</p>

<p>Pigebørnene vovede sig et Par Skridt fremad.
De trykkede sig tæt op ad hinanden og holdt hinanden
i Haanden. Thi trods Karens Rapmundethed
var hun dog næsten lige saa ræd i Hu som sin kære
Lærerinde.</p>

<p>&mdash; Hører du ikke noget, Frøken Jansen?</p>

<p>&mdash; Nej&nbsp;...</p>

<p>&mdash; Skal vi ta' og løbe?</p>

<p>&mdash; Ja&nbsp;...</p>

<p>Men de løb ikke, Putterne. De listede sig
tværtimod af Sted helt oppe paa Taaspidserne stille
og forsigtigt, som om de var bange for, at Lyden
af deres Skridt skulde forstyrre den salig Hannibal
og jage ham op paa Jordens Overflade.</p>

<p>&mdash; Bare vi var forbi&nbsp;...</p>

<p>&mdash; Aa Gu'bevares ja&nbsp;....</p>

<p>Kaninen udstødte et Suk, der vilde have været
i Stand til at sætte syv Vindmøller i Gang.</p>

<p>&mdash; Tæl, saa løber vi!</p>

<p>&mdash; Een ... begyndte Frøkenen.</p>

<p>&mdash; 'Aften! sagde i det samme en skrattende
Stemme, og en kroget Skikkelse gled frem bag
Stenen og kom hen imod Pigebørnene, der øjeblikkelig
afleverede et Par grandiose Vræl.</p>

<p><a class="pagenum" name="Side_293" id="Side_293" title="[S. 293]"></a>
&mdash; Hi, hi! Frøjknerne blev nok bange?</p>

<p>&mdash; Er det ... dig ... Maren? gispede Baby.</p>

<p>&mdash; Ja, mænd er det mig, bitte Frøjken, ja det
er! smiskede den uhyggelige Maren Forlis og gled
nærmere. &mdash; Di smaa Damer har nok vaaren ude
aa spadsere? Ja, ja! ungt Blod aa Sommernætter,
hi, hi! En sat her ved Stenen og hvilte sig en
Kende, da en hørte di smaa Ben i Gruset. En har
jo ikke rigtig Lov og Ret til aa være her i Haven,
har en ikke, men Frøjknerne er jo pæne Folk, der
ikke vil bringe et gammelt Skrog i Fortræd.</p>

<p>Marens smaa, lurende Øjne spillede rundt fra den
ene til den anden; og hun søgte, saa godt det lod
sig gøre, med sin Kjole at dække et Knippe Risbrænde,
som hun nu i den rare Skumring havde
rapset sig sammen og netop var i Færd med at
transportere hjem til sin Hytte og sin Kaffekedel.</p>

<p>&mdash; Næi, vi skal ikke sige noget; nikkede Baby,
der havde faaet sit Mod tilbage, saa snart hun opdagede,
at hun havde et levende Menneske for sig.
&mdash; Men Maren skulde dog se at komme af Sted,
for Forvalteren er nede i Skoven!</p>

<p>&mdash; Jøsse, Jøsse! sagde Konen forskrækket. &mdash;
Er han det? Ja saa faar en nok se aa himstre a'!</p>

<p>&mdash; Hørte Maren ikke, at der var nogen, der
skød? spurgte Kaninen.</p>

<p>&mdash; Jo vel hørte jeg det, jo!</p>

<p>&mdash; Det var vist ham.</p>

<p><a class="pagenum" name="Side_294" id="Side_294" title="[S. 294]"></a>
Den gamle smilede bredt og blottede sine tandløse
Gummer.</p>

<p>&mdash; Aa nej, hi! sagde hun og kneb et Øje sammen.
&mdash; Det er vist en højere Pe'son, der lusker
om og skyder Nytaar ind!</p>

<p>&mdash; Hvem skulde det da være? spurgte Karen.</p>

<p>&mdash; Hvem, ja, hæ! Det er sgu'nte godt aa vide!
Gu' Vorherre bevare <em>min</em> Mund!</p>

<p>&mdash; Hør! sagde Kaninen og for sammen, da en
Ugle i et Træ lige over Hovedet paa dem satte i
med et skærende Skrig. &mdash; Hvad var <em>det</em>?</p>

<p>&mdash; Det var bare en Ugle! sagde Karen overlegent.</p>

<p>&mdash; Hun skrikker til Sorrig, nikkede Maren Forlis
sagkyndig, da Uglen paa ny skreg op og derpaa
udstødte nogle underlige, gurglende Strubelyde. &mdash; Hun
skrikker til Sorrig, gør hun! Hun er li'saa
klog som et Par Mennesker!</p>

<p>&mdash; Der er nogen, der si'er, at du kan spaa,
Maren!</p>

<p>&mdash; Hi, hi! grinte den gamle &mdash; er der no'en,
der si'er <em>det</em>, bitte Frøjken? Jaja, ka'ske det aa
har sin Rimelighed da!</p>

<p>&mdash; Kom nu, Baby!</p>

<p>&mdash; Vi kommer ned til dig en af Dagene, og saa
skal du spaa os! raabte Karen, medens Frøkenen
trak af Sted med hende op ad Gaarden til.</p>

<p>&mdash; Ja kom kun I! svarede den gamle tilbage og<a class="pagenum" name="Side_295" id="Side_295" title="[S. 295]"></a>
begyndte at bakse med Brændeknippet for at faa
det paa Ryggen. &mdash; Kom kun I! mumlede hun og
skulede ondt efter Pigebørnene, fordi de forlod hende
saa brat og uhøfligt. &mdash; Jeg ska' sgu spaa Jer
Særken fra Røven, ska' jeg!</p>

<p>&mdash; Huit-huit! skreg Uglen igen. &mdash; Huit-huit!
gurle-gurle-gurle!</p>

<p>&mdash; Hun skrikker til Sorrig! citerede Karen og
søgte at efterligne Maren Forlis's Stemme.</p>

<p>&mdash; Uf, hun ligner en Heks! sagde Kaninen. &mdash;
Skal vi løbe!</p>

<p>Og de to behjertede unge Damer tog hinanden
i Haanden og satte i langbenet Galop op gennem
Alleen op mod Slottet.</p>



<hr class="chapbreak" />
<div><a class="pagenum" name="Side_296" id="Side_296" title="[S. 296]"></a></div>

<p>I een uafbrudt Vekslen var der nu blevet spist,
drukket og danset paa Næsset siden Klokken tre om
Eftermiddagen.</p>

<p>Man havde jo kun Høstgilde een Gang om
Aaret, og Folkene gjorde deres bedste for at benytte
Lejligheden.</p>

<p>Suppen, Stegen og Kagen havde man sat til Livs
med udmærket Appetit. Vel kunde der jo nok ha'
været lidt rigeligere Kvanta af alle Dele, mente
Skumlere. Men Brændevinen og Gildesøllet til
Maden og Kaffen med Bollerne bagefter bragte dog
de fleste til at trykke Baronen og Baronessens
Hænder paa det kraftigste, da de høje Herskaber
naadigt indfandt sig efter Affodringen for at modtage
Gæsternes Tak for Mad.</p>

<p>Man spiste i «Havestuen», et stort, aflangt Rum,
som ved en smal Gang var adskilt fra Borgestuen,
og som til Hverdag stod ubenyttet hen. Sit Navn
havde Lokalet rimeligvis faaet, fordi dets Vinduer
vendte ud mod Haven, medens Borgestuens vendte
mod Gaarden. Begge Saloner laa i Slottets nederste<a class="pagenum" name="Side_297" id="Side_297" title="[S. 297]"></a>
Stokværk og havde høje, krydshvælvede Lofter og
nøgne, hvidkalkede Vægge, der i Anledning af Festen
var smykket med Dannebrogsflag, Georginer og afskaaren
Aspargestop.</p>

<p>Medens Bordene blev ryddet til Side, og Madsalen
omdannedes til Dansesal, vandrede Gæsterne
rundt i Skov eller Have, Kostald eller Svinesti «for
at stampe Føden ned». Eller man skyndte sig hjem
for at hente Børnene, som fra den tidlige Morgenstund
af havde været iført deres vildeste Stads og
været nær ved at fortvivle af Utaalmodighed, fordi
det varede saa længe, inden der kom Bud efter dem.
Selv Puslinger, hvis eneste Føde endnu bestod af
den moderlige Mælk, blev hentede. Ligesom højtfrugtsommelige
Madammer med uformelige Topmaver hellere
vilde risikere at bringe til Verden midt under en
Wienervals end give Nabokonen Lejlighed til næste
Dag at prale af al den Mad og Drikke og alle de
Svingommer, hun havde svælget i ved Festen. Og
Madammens overmodne Tilstand vakte aldeles ingen
Forargelse blandt Publikum. Enhver Konelille vilde
have handlet som hun: Man ska'tte la' no'et gaa fra
sig! &mdash;</p>

<p>Karen havde den udslagne Dag sværmet rundt
som en Sommerfugl. Hun var iført sin hvide, broderede
Kjole med de korte Ærmer og det brede,
højrøde Livbaand og saa fortryllende ud. Hendes
Øjne skinnede som nyslaaede Tiører; og hun <em>gik</em><a class="pagenum" name="Side_298" id="Side_298" title="[S. 298]"></a>
ikke, hun hoppede og dansede af Sted, saa at alle
Husmandskonerne korsede sig over, at noget Menneskebarn
kunde være saa let paa Taa.</p>

<p>Under Spisningen havde hun hjulpet Pigerne
med at bære Maden rundt; og alle vilde helst have
de Portioner, hun kom med. Og da Niels Tjener
til sidst havde overladt hende Brændevinsflasken og
Glasset, og hun var gaaet omkring ved Bordene og
havde skænket Snaps baade for Mændene og Konerne,
da var hendes Skaal bleven udbragt under stor Jubel.</p>

<p>Men saa var hun pludselig bleven hentet op af
Kammerjomfruen. Hendes Mama vilde tale med
hende.</p>

<p>Baronessen sad inde paa Chaiselonguen i Toiletværelset,
da Karen temmelig misfornøjet traadte ind.</p>

<p>&mdash; Hvad skal jeg, Mama? spurgte hun surmulende.
&mdash; Men er du syg? udbrød hun saa og
løb hurtigt hen og lagde Armene om Moderens Hals.
&mdash; Du er saa bleg!</p>

<p>&mdash; Jeg har lidt ondt i Hovedet, sagde Baronessen
og kyssede den lille paa Panden. &mdash; Hvor
er Frøken Jansen?</p>

<p>&mdash; Hun sidder nede i Skolestuen og læser et
Brev, som hun lige har faaet fra sin Mo'er.</p>

<p>&mdash; Er de snart færdige med at spise?</p>

<p>&mdash; Ja de er ved Kagen .... Men jeg kan ikke
lide, du er syg, Mama!</p>

<p><a class="pagenum" name="Side_299" id="Side_299" title="[S. 299]"></a>
&mdash; Det gaar nok over igen, Baby .... Hvor
er din Fa'er?</p>

<p>&mdash; Det ved jeg ikke. Han er vel inde paa
Kontoret.</p>

<p>&mdash; Vil du blive lidt oppe hos mig, Baby?</p>

<p>&mdash; Ja-a&nbsp;...</p>

<p>&mdash; Eller vil du helst ned igen?</p>

<p>&mdash; Næ-i ... Gør det meget ondt i dit Hoved?</p>

<p>Baronessen nikkede uden at svare. Hun sad og
stirrede ud for sig med Hænderne slapt hvilende i
Skødet.</p>

<p>Karen satte sig ved Siden af hende og tog
hendes ene Haand og kærtegnede den. Af og til
saa hun sørgmodigt og hjælpeløst op paa Moderen.</p>

<p>En Dør borte i Huset slog smældende i, og Baronessen
for sammen og gyste.</p>

<p>&mdash; Men Mama dog! sagde Barnet.</p>

<p>&mdash; Ja, jeg er noget nervøs ... Blæser det?</p>

<p>&mdash; Næi! sagde den lille forundret. &mdash; Det er jo
Solskin og dejligt Vejr!</p>

<p>&mdash; Er der mange Mennesker dernede?</p>

<p>&mdash; Ja-a; alle sammen!</p>

<p>&mdash; Var det et godt Brev, Frøken Jansen fik fra
sin Moder?</p>

<p>&mdash; Det ved jeg ikke. Hun har jo ikke læst det
endnu .... Hvor længe tror du, jeg maa blive
oppe i Aften?</p>

<p><a class="pagenum" name="Side_300" id="Side_300" title="[S. 300]"></a>
&mdash; Lige til du bliver træt, Baby. Det er jo
Høstgilde!</p>

<p>&mdash; Saa længe! sagde den lille og kyssede begejstret
Baronessens Haand. &mdash; Kommer du ogsaa
ned og danser?</p>

<p>&mdash; Ja-a&nbsp;....</p>

<p>&mdash; Og Fa'er?</p>

<p>&mdash; Ja, det gør han vist .... Vilde du ikke
gerne over til Grandma igen ovre i København?</p>

<p>&mdash; Nej, jeg vil ri'nok helst blive her! sagde
Karen afgjort og saa igen forundret op paa Moderen.</p>

<p>I det samme lød der tunge Skridt gennem Boudoiret,
og Døren til Toiletværelset blev aabnet unødigt
larmende.</p>

<p>Baronessen for atter nervøst sammen.</p>

<p>&mdash; Folkene er færdig med at spise! sagde Helmuth
og blev staaende paa Tærskelen. &mdash; Vi maa ned!</p>

<p>&mdash; Jeg har Hovedpine, min Ven&nbsp;...</p>

<p>&mdash; Det varer kun et Øjeblik! sagde Baronen
haardt. Hans Ansigt var stift og koldt, og hans
Tone kommanderende som en Underofficers. &mdash; Kom
saa med! Det er noget, vi bruger!</p>

<p>Alvilda rejste sig; men hun støttede en Haand
imod Chaiselonguen, som om hun var svimmel.</p>

<p>Karen saa hen paa sin Stiffader med vrede,
gnistrende Øjne.</p>

<p>&mdash; Mama er syg!</p>

<p><a class="pagenum" name="Side_301" id="Side_301" title="[S. 301]"></a>
&mdash; Det gaar nok over! sagde han kort. &mdash; Vi
gaar ned ad Kontortrappen! Skynd Jer saa!</p>

<p>Og han larmede bort igen ind gennem Værelserne.</p>

<p>&mdash; Bliv du bare heroppe, Mama! sagde Karen
trodsigt.</p>

<p>&mdash; Nej, det er bedst, vi gaar. Ellers bliver din
Fa'er vred, sagde Baronessen og tog en af Pigebarnets
smaa Hænder og kyssede den.</p>

<p>&mdash; Du græder jo, Mama!</p>

<p>&mdash; Aa nej ... Kom saa!</p>

<p>Men førend de forlod Værelset, gik dog Hendes
Naade hen foran det store Toiletspejl og for sig over
Ansigtet med diverse Pudderkvaster for at live lidt
op paa Teinten.</p>

<p>Det ene skal gøres; det andet ingenlunde forsømmes!&nbsp;.....</p>



<hr class="chapbreak" />
<div><a class="pagenum" name="Side_302" id="Side_302" title="[S. 302]"></a></div>

<p>Præcis da Taarnuret slog seks, marcherede Gildesfolkene
fra Ladegaarden, hvor de under Forvalterens
Kommando havde forsamlet sig, op gennem Borggaarden,
svingede to Gange rundt omkring den store
Plæne og myldrede derpaa ind gennem Borgestuegangen
og Borgestuen op i Dansesalen.</p>

<p>I Spidsen for Toget vandrede Musikken: to Violiner,
et Horn og en Klarinet. Derpaa fulgte tre
Karle med Høstleer, som de hvæssede, saa godt det
lod sig gøre, i Takt til «Den tapre Landsoldat», der
spilledes med fuld Kraft af Orkestret. Og saa kom
den lange Hale af smilende, forventningsfulde Gæster,
Mænd, Koner, Piger og Børn, to og to med hinanden
under Armen eller i Haanden, som det nu
bedst kunde falde sig.</p>

<p>Forrest skred af Sted gamle Hingstejørgen,
Gaardens Patriark og Veteran fra vor berømmelige
Treaarskrig. Han blev ved alle slige Lejligheder
holdt højt i Ære. Og han vidste det: Krigsmedaljen
tronede paa hans Bryst; og hans Ansigt lyste som
Morgenrøden. Under Armen førte han Stine Napoleon,<a class="pagenum" name="Side_303" id="Side_303" title="[S. 303]"></a>
der havde nogen Vanskelighed ved at faa sit
syge Ben til at holde Trit med hans udprægede
martialske Gangart. Efter dem fulgte Jens Kusk
med Kammerjomfru Petersen. Derpaa Niels Tjener
med Mejerske Jørgensen. Saa Julius Tjenerdreng
med den bitte Karen; Mejeribestyrer Jakobsen med
Kanin Jansen, Forkarlen med Kokkepigen, Svinepasseren
med Lugekonen o. s. v., o. s. v. &mdash; Som
en Slags Sergent med sit Egespir skuldret som Sabel
paraderede Forvalteren og holdt Rækkerne i tilbørlig
Ave. Og paa Taget af hver sit Hus sad Lænkehundene
storøjede og stumme af Beundring og betragtede
den hele Herlighed.</p>

<p>Da Toget svingede ind under de kuplede Lindetræer,
der dannede Grænsen mellem Ladegaard og
Borggaard, blev der aabnet nogle Vinduer oppe i
Herskabslejligheden, og Baronen og Baronessen viste
sig, han i Kontoret og hun i Dagligstuen, og nikkede
og hilste ned til Mængden, der raabte Hurra og
svingede med Tørklæder og Huer. Karen nappede
Kasketten af Julius og raabte: Goddag Mama! Og
Gamlejørgen smilede bredt og huldsaligt som et revnet
Græskar og intonerede sin Yndlingssang:</p>

<div class="poem"><div class="stanza">
<span class="i0">I Natten klam og kold<br /></span>
<span class="i0">bag Frederetsjas Vold ...<br /></span>
</div></div>

<p>&mdash; Det er da ellers sært nok, a' Hinners gamle<a class="pagenum" name="Side_304" id="Side_304" title="[S. 304]"></a>
Naade ikke er her! sagde en ældre, tænksom Madame
med et spædt Barn paa Armen.</p>

<p>&mdash; Hy-yss! Di er usams! tyssede Maren Forlis
paa og lod sine smaa Rotteøjne hvirvle op mod Vinduerne.</p>

<p>&mdash; Ja-a, det ka' vel saaden Folk osse bli'e?
bemærkede en tredje Kone filosofisk.</p>

<p>Og saa masede man ind gennem Forhallen og
Borgestuen og op i Havesalen.</p>

<p>Og fem Minutter efter gik Dansen lystigt med
Skraal og Tramp og klaskende Haandklap, der gav
Genlyd under de gamle Hvælvinger&nbsp;......</p>

<p>Det var allerede helt mørkt, da Niels Tjener
kom og meldte de to unge Piger, at der var rettet
an, og at Herskabet var ved at gaa til Bords.</p>

<p>Karen skulde lige til at hoppe ud i en Reinlænder
med Kusken. Men Kaninen stoppede hende
i Farten og fik hende efter nogen Parlamentering
trukket med sig. Dog skændte den lille uophørlig,
medens de steg op ad Trappen, Munden løb som en
Kæp i et Hjul.</p>

<p>&mdash; Hun var slet ikke sulten! Og hun brød sig
ikke Spor om Mad! Og det var noget godt Tosseri
at slæbe hende op ad alle de Trapper! Hun
vilde meget hellere blive ved at danse! De andre
kunde godt spise uden hende! Og hun skulde pænt
vise dem, at hun ikke vilde røre en Mundfuld!</p>

<p>&mdash; Saa, saa, Baby! formanede Frøkenen.</p>

<p><a class="pagenum" name="Side_305" id="Side_305" title="[S. 305]"></a>
&mdash; Ikke en Mundfuld! gentog den lille og stampede
i Gulvfliserne oppe i Galleriet.</p>

<p>Og Niels Tjener grinte og aabnede Dørene til
Spisesalen.</p>

<p>Hendes Naade og Baronen sad allerede ved
Bordet og ventede. De talte ikke sammen og undgik
at se paa hinanden. Og Drengen Julius, som stod
med Ryggen til henne ved Anretterbordet, turde
næppe trække sit lille Vejr af Frygt for at nedkalde
Himlens Lyn over sit vandkæmmede Hoved. Ogsaa
han vilde ubetinget have foretrukket at blive nede i
den gemytlige Dansesal!</p>

<p>&mdash; Naa, er I der, Børn! smilede Hendes Naade
og sukkede lettet. &mdash; Det holdt nok haardt at rive
sig løs?</p>

<p>&mdash; Ja, vi er slet ikke sultne, Mama!</p>

<p>&mdash; Jo-o, lidt maa I spise&nbsp;....</p>

<p>De unge Damer tog Plads. Og Maaltidet begyndte.</p>

<p>Der blev ikke vekslet et Ord under Taflet. Helmuths
mørke, truende Ansigt og urokkelige Tavshed
ligesom greb de andre i Struben og kvalte deres
Stemmer, naar de vilde vove sig over Tændernes
Gærde. Hendes Naade sad vel rank og ulastelig
nok paa sin Stol og søgte at indbilde sig selv og
Bordfæller, at Tilstanden var, som den burde være
ved en højadelig <span lang="fr">Diné</span>. Men hendes Kinder var
blege under Sminken; og om hendes Øjne laa dybe,<a class="pagenum" name="Side_306" id="Side_306" title="[S. 306]"></a>
blaasorte Ringe, der fortalte højlydt om pinefulde
Dage og fredløse Nætter. Og naar hun under Maaltidet
skulde give Tjenerne et Vink med Hensyn til
Anretningen, skælvede hendes Haand, og hendes Blik
veg ud til Siden og bort for ikke at fanges af Gemalens
haarde, mistroiske Øjne, der lurede paa enhver
af hendes Bevægelser. Niels og Gutten Julius
listede rundt, stive og afmaalte som Træfigurer. Og
kom de undertiden til at rasle med en Kniv eller
en Gaffel eller klirre med en Tallerken, sank de i
Knæene og spilede rædselsslagne Øjnene op, som om
de ventede, at <em>nu</em> brød det løs! &mdash; Det var, som
sad der et eller andet Sted i Salen et usynligt Lig,
der ved den mindste utilbørlige Larm vilde aabenbare
sig og sætte i med et Skrig, som maatte fryse
Blodet til Is i alle Aarer.</p>

<p>Den sølle Frøken Kanin turde næsten ikke løfte
Spiseredskaberne op til Munden. Og saa tungt hvilede
Trykket og Uhyggen paa hendes stakkels Hjerne,
at hun i sin idiotilignende Tummelumskhed med stor
Iver søgte at formaa et Stykke Steg eller en Kartoffel
til at sidde fast paa den forkerte Ende af sin
Gaffel. Og var hun da, naar dette Fejlgreb omsider
gik op for hende i al dets Utilbørlighed, Døden nær.</p>

<p>Den eneste, som ikke lod sig voldtage af Situationen,
var Pigen Karen. Trods sin gentagne Paastand
paa ikke at have Spor af Appetit, lod hun sig
Maden smage, alt medens hun lyttede anspændt til<a class="pagenum" name="Side_307" id="Side_307" title="[S. 307]"></a>
Musikken og med lydløst dinglende Ben søgte at følge
de løsrevne Takter, som fjernt og dæmpet klang
frem gennem Hvælvingerne i Balsalen nedenunder.</p>

<p>&mdash; Naar vi har drukket Kaffe, gaar vi ned til
Folkene og danser et Par Gange! sagde Helmuth og
stirrede stift over paa sin Kone. &mdash; Det plejer vi!</p>

<p>&mdash; Ja ... sagde Hendes Naade.</p>

<p>Baronen skød sin Stol tilbage.</p>

<p>&mdash; Velbekomme!</p>

<p>Niels og Julius hastede hen og aabnede Fløjdørene.
Og Familien forlod Spisesalen i kronologisk
Orden&nbsp;.....</p>



<hr class="chapbreak" />
<div><a class="pagenum" name="Side_308" id="Side_308" title="[S. 308]"></a></div>

<p>Det vakte jo en Del Røre, da Herskabet traadte
ind i Dansesalen.</p>

<p>Madammerne langs Væggene rykkede nærmere
sammen og gjorde hviskende hinanden opmærksomme
paa «Naadens» Toilette. De dansende ude paa Gulvet
rettede Ryggene og søgte at lægge et vist købstadsmæssigt
Sving over deres Bevægelser. Og den
overmodne Kone med Trutmaven slog genert Øjnene
ned. Men «de fines» Tilstedeværelse hindrede hende
dog ingenlunde i vedblivende at hengive sig til sine
koreografiske Glæder. Hun var en udmærket Dansøse,
og Kavalererne kappedes om at byde hende op.</p>

<p>Helmuth bukkede ceremonielt for Husjomfruen;
og Publikum gjorde ærbødig Plads for Parret.</p>

<p>Lidt efter stod Jens Kusk foran Hendes Naade,
rakte den højre Haand frem og spjættede bagud
med det venstre Ben, hvilket betød høfligst Anmodning
om Engagement. Baronessen nikkede smilende
og lagde sin behandskede Haand i hans.</p>

<p><a class="pagenum" name="Side_309" id="Side_309" title="[S. 309]"></a>
Forvalteren for af Sted med Kaninen. Og Julius
rasede rundt med lille Karen&nbsp;....</p>

<p>Efter at Husjomfruen havde faaet sine tilbørlige
Omgange, satte Helmuth hende af. Hun kniksede
dybt og takkede for Æren. Et Øjeblik efter kørte
han ud med Mejersken; og derpaa med Kammerjomfruen.
Men skønt han syntes at udrette disse
Pligtarbejder med stor Alvor og Grundighed, veg
dog ikke hans Øjne fra Baronessen; ikke et Sekund
tabte han hende af Syne.</p>

<p>&mdash; Mama, Mama! Nu skal vi ha' Sekstur! raabte
den glædestraalende Karen, der hoppede forbi Moderen
ved en ældre Husmands Arm.</p>

<p>Parrene stillede sig op; og Musikken stemte Instrumenterne.</p>

<p>Baronen førte Skovfogedens Kone, som var baade
rød og bleg af undselig Stolthed.</p>

<p>Forkarlen gjorde Skrabud for Hendes Naade.</p>

<p>&mdash; Tak, Per, nikkede hun venligt &mdash; men jeg
kender ikke den Dans.</p>

<p>Og Per luskede slukøret bort.</p>

<p>Saa faldt Orkestret ind, og Seksturen begyndte.</p>

<p>Baronessen havde taget Plads paa en af Bænkene
i Nærheden af Døren. Hun sad og passiarede livligt
med et Par Husmandskoner; og da Baby i Dansens
Løb kom Stedet forbi, vinkede Moder og Datter
smilende til hinanden og nikkede.</p>

<p><a class="pagenum" name="Side_310" id="Side_310" title="[S. 310]"></a>
Men et Øjeblik efter rejste Hendes Naade sig
og forlod Salen.</p>

<p>&mdash; Nu gik Naaden! sagde en Dame til sin Danser.</p>

<p>&mdash; Hinner om <em>det</em>! sagde Kavaleren og trampede
ivrigt videre.</p>

<p>Baronens Øjne gnistrede, da han saa Vilde gaa
sin Vej uden først at have indhentet hans Tilladelse.
Blodet for ham til Hovedet, og hans første Indskydelse
var at trække sig ud af Dansen og ile efter
hende for med Magt at føre hende tilbage. Dog,
han havde Besindelse nok til ikke at ville vække
unødig Opsigt. Men hun skal lystre, lystre, <em>lystre</em>!
skreg det i ham. &mdash; Om jeg saa skal tærske hende
<em>flad</em>, skal hun lystre! &mdash; Og Tanken om, hvilke
Ydmygelser han skulde finde paa at straffe hende
med i Aften, naar de blev ene oppe i Soveværelset,
gav sig til at male rundt og rundt i hans Hjerne.
Og paa een Gang stod Hævnen klart for ham i det
ene Ord: <em>Kyskhedsbæltet</em>! Hun skulde straffes,
som hans Forfædre før ham havde straffet deres oprørske
Hustruer! Han havde tidligere truet hende
dermed. I Aften skulde Truselen udføres! ... Saa
kunde hun gerne rende til Greven!!</p>

<p>Og han næsten lo ved denne Tanke og gottede
sig, som en sindssyg gotter sig ved Undfangelsen af
en forrykt Ide.</p>

<p>Thi i den Grad var denne arme Helmuth, dette
sølle Menneske, som af Naturen var Skikkeligheden<a class="pagenum" name="Side_311" id="Side_311" title="[S. 311]"></a>
og Medgørligheden selv, bragt ud af sine Fuger, at
der var Øjeblikke, hvor han uden Vaklen kunde have
dræbt sin Hustru med et Slag af sin Næve!</p>

<p>Og paa den anden Side: havde hun blot en
skønne Dag kastet sig om hans Hals og lovet Bod
og Bedring &mdash; han vilde have væltet hele Skylden
paa <em>sig</em>, knælet ned for hendes Fødder og tryglet
om Tilgivelse for alt det onde, han havde forvoldt
hende.</p>

<p>Thi han var nu, som forhen, elleskudt af hendes
hvide Kød, af hendes hele Legems Dejlighed&nbsp;....</p>

<p>Da Dansen var forbi, gav Baronen sig tilsyneladende
rolig til at samtale med nogle af de omkringstaaende
Gæster, klappede dem nedladende paa Skulderen
og sagde, at de skulde bare hænge i med at
more sig, Natten var deres egen! Men alt som han
talte, gled han lurende og snarøjet nærmere og nærmere
hen ad Døren til; og da han havde naaet den,
sneg han sig i et ubevogtet Øjeblik ud og skyndte
sig ad Trappen op til Kontoret og ind i Salonerne.</p>

<p>Hans Hænder var knyttede, og han mumlede uophørlig
Skældsord mellem Tænderne, medens han forgæves
stormede rundt og søgte og søgte&nbsp;.....</p>



<hr class="chapbreak" />
<div><a class="pagenum" name="Side_312" id="Side_312" title="[S. 312]"></a></div>

<p>Men nede i Havestuen steg den folkelige
Lystighed.</p>

<p>Der kunde vel være gaaet det meste af en Time,
siden Herskabet havde trukket sig tilbage.</p>

<p>Jørgen Hingstepasser stod inde i Borgestuen og
tog nogle Dansetrin foran Mette Malkepige, som han
havde faaet maset op i et Hjørne mellem Væggen
og Bordet. Og Mette lo af den gamles Ekscesser,
saa Taarerne trillede ned ad hendes cinnoberrøde
Kinder.</p>

<p>&mdash; Aa nej, aa nej, Jørren, hvor du dow teer
dig! gispede hun og trykkede Hænderne ind mod
sin trinde Barm &mdash; Jæ sprækker! sagde hun.</p>

<p>Musikken fra Balsalen klang højt gennem de aabne
Døre. Og Snakken og Støjen hørtes tydeligt langt
ud over Borggaarden, hvor Hektor og Ajax, nu det
var blevet mørkt, og deres Vægterinstinkter var begyndt
at røre paa sig, rasede i et formeligt Delirium
af Gøen henne foran deres Villaer under Lindetræerne.</p>

<div class="poem"><div class="stanza">
<span class="i0">I Natten klam og kold<br /></span>
<span class="i0">bag Frederetsjas Vold ...<br /></span>
</div></div>

<p><a class="pagenum" name="Side_313" id="Side_313" title="[S. 313]"></a>
sang Gamlejørgen og gjorde en pludselig Attake paa
Pigen for at hugge et Kys fra hende. Men Mette
gav ham et saa kraftigt Stød lige midt paa Krigsmedaljen,
at han tumlede bagover og sank sammen
som en Klud, ned paa en Bænk.</p>

<p>&mdash; Av for Satan! sagde Damen, hun havde slaaet
Fingrene paa Hæderstegnet. Og saa for hun forbi
den gamle, ind i Salen og forsvandt mellem de dansende.</p>

<p>Jørgen sad tilbage en Stund og vippede med
Øjenlaagene som en Ugle, der grunder over Livets
Fænomener.</p>

<p>&mdash; Aa hold Kæft! snærrede han saa henvendt
til Hundene ude i Gaarden.</p>

<p>Derpaa fik han sig møjsommelig stavlet paa Benene
og listede af Sted samme Vej som Pigen.</p>

<p>Ude i Forstuen foran «Salen» stødte han paa
Niels Tjener, der kom fra Køkkenet med en Terrin
fuld af Punch mellem Haandfladerne og Kopper
dinglende ved deres Hanke paa alle sine ti udspilede
Fingre.</p>

<p>&mdash; Her er Most for Hjertet, gamle! sagde Niels
og holdt Terrinen hen under Næsen paa Medaljemanden.</p>

<div class="poem"><div class="stanza">
<span class="i0">I Natten klam og kold<br /></span>
<span class="i0">bag Frederetsjas Vold ...<br /></span>
</div></div>

<p>tog Jørgen øjeblikkelig fat igen og begyndte paa ny
sine Danseøvelser.</p>

<p><a class="pagenum" name="Side_314" id="Side_314" title="[S. 314]"></a>
&mdash; Jørren, Jørren! skreg Marie Kokkepige og
greb fat i hans Frakkeskøder &mdash; du vælter jo
Punchen!</p>

<p>&mdash; Jæ sku' ka'ske heller vælte <em>dig</em>, Svup-Marie?
spurgte den gamle og vendte sig om mod Pigen med
stivdrukne, forbitrede Øjne.</p>

<p>Men i næste Nu smilede han fjollet-henrykt over
hele Ansigtet, klaskede de store, svedige Næver
gemytligt sammen, tog et Par Dansetrin og stemmede
ufortrødent i med sin uopslidelige klamme
Nat&nbsp;....</p>

<p>Paa een Gang opstod der et underligt Røre inde
i Salen: Man raabte og skreg og stimlede sammen
om Vinduerne, der vendte ud mod Haven.</p>

<p>&mdash; Hva' er der? Hva' er der? lød det.</p>

<p>&mdash; Det ved jeg ikke!</p>

<p>&mdash; La' mig komme til!</p>

<p>&mdash; Aa Sludder!</p>

<p>&mdash; Jamen hva' er der da?</p>

<p>&mdash; Der er no'et, der brænder!</p>

<p>&mdash; Er der no'et der brænder?</p>

<p>&mdash; Ja, se, hvor det lysner op ovre bag Hækken!</p>

<p>&mdash; Det er borte paa den anden Side Fjor'en!</p>

<p>&mdash; Gu' er 'et ikke nej, dit Fjols!</p>

<p>&mdash; Hva' er det da?</p>

<p>&mdash; Det er Maren Forlises Hus!</p>

<p>&mdash; Hva' <em>er</em> 'et? hvinede Maren.</p>

<p><a class="pagenum" name="Side_315" id="Side_315" title="[S. 315]"></a>
&mdash; Næi, sagde en &mdash; det ligger jo helt ovre
vesterpaa!</p>

<p>&mdash; Det er <em>Straahytten</em>! raabte Karen pludselig.
Hun var en af de ivrigste ved Vinduerne.</p>

<p>&mdash; Det er 'et sgu osse! sagde en &mdash; Det er
sgu Straahytten!</p>

<p>&mdash; Det gamle Lokum! bemærkede en anden &mdash;
La' <em>det</em> bare ry'e!</p>

<p>Men Forkarlen sprang frem paa Gulvet og slog
op med Haanden.</p>

<p>&mdash; Stands, Musik! raabte han &mdash; Her er Ildebrand
paa Gaar'en!</p>

<p>Musikken standsede øjeblikkelig og kravlede ned
ad Forhøjningen. Og de Gæster, som endnu intet
havde hørt om Sagen, stimlede sammen i ængstelig
Forvirring. Nogle Kvinder hvinede op og vilde
hjem; og et Barn gav sig til at græde.</p>

<div class="poem"><div class="stanza">
<span class="i0">I Natten klam og kold<br /></span>
<span class="i0">bag Frederetsjas Vold ...<br /></span>
</div></div>

<p>sang Gamlejørgen med Smil om Mund; han stod
henne i et Hjørne og øste Punch op i Kopperne af
Terrinen, som Niels Tjener i en Fart havde stillet
fra sig paa Bordet. Jørgen bekymrede sig i saadanne
Stunder ikke om Bagateller.</p>

<p>&mdash; Der er <em>Ild</em>! skreg en ham ind i Øret.</p>

<p>&mdash; Er der <em>Ild</em>? mumlede Medaljemanden rolig.
&mdash; <em>Den</em> har jæ vaaren med paa mange Gange!</p>

<p><a class="pagenum" name="Side_316" id="Side_316" title="[S. 316]"></a>
Og han fortsatte sindig sit delikate Hverv.</p>

<p>Men Forvalteren havde skyndt sig op ad Kontortrappen
for at underrette Herskabet.</p>

<p>Han bankede ilsomt paa Døren og traadte ind:</p>

<p>&mdash; Hr. Baron, Straahytten brænder!</p>

<p>Baronen sad henne ved Skrivebordet bøjet over
en Regnskabsbog. Han syntes saa stærkt optaget
af Arbejdet, at han ikke hørte Forvalterens Melding.</p>

<p>&mdash; Straahytten brænder, Hr. Baron!</p>

<p>Helmuth drejede langsomt Hovedet om mod den
talende. Hans tykke Ansigt var gustenblegt, og
hans Øjne var matte og udtryksløse som overtrukne
med en Hinde. Han vilde tale, hans Mund bevægede
sig; men der kom ikke en Lyd over hans
Læber.</p>

<p>&mdash; Er Baronen syg? spurgte Forvalteren forskrækket
og traadte nærmere.</p>

<p>Helmuth stødte med en Kraftanstrengelse Stolen
tilbage og rejste sig.</p>

<p>&mdash; Gu' er jeg ikke syg, nej! sagde han brutalt
og med en underlig tyk og grødet Stemme &mdash; Hvor
Fanden falder det Dem ind?</p>

<p>&mdash; Hr. Baronen saa saa daarlig ud&nbsp;....</p>

<p>&mdash; Aa, det er Spe'taklet dernede! Jeg har
no'et ondt i Hovedet! Til næste Aar holder vi Høstgilde
ovre i Vognporten; husk det! ... Hva' vil
De mig?</p>

<p><a class="pagenum" name="Side_317" id="Side_317" title="[S. 317]"></a>
&mdash; Der er Ild i Straahytten, Hr. Baron; vi kan
se det fra Vinduerne dernede.</p>

<p>&mdash; Hvorfor Fanden gaar De saa ikke ned og
slukker, Mand? Hva' kan det nytte, at De kommer
herop?</p>

<p>&mdash; Jeg mente, at Baronen skulde dog vide&nbsp;....</p>

<p>&mdash; Ja, ja! det er godt! det er godt! Skynd
Dem derned med no'et Mandskab! &mdash; Fanden med
Hytten, den <em>er</em> vel leveret! Men sørg for, at Træerne
ikke brænder! ... Lad den store Vandvogn fylde
ved Kopumpen; og lad Mandfolkene trække af
Sted med den og Sprøjten. Vi kan ikke komme
til med Hestene dernede. Men her er jo Folk nok!</p>

<p>Forvalteren vendte sig mod Døren for at ile af
Sted og parere Ordrer, da der i det samme lød
hurtige, snublende Trin op ad Trappen, og en Karl
styrtede ind, ligbleg og forstyrret.</p>

<p>&mdash; Der er Mennesker inde i Hytten, stammede
han aandeløst &mdash; vi hørte dem skri'e .... jæ aa
Anders aa Jakob ... di skreg saa grusomt ... men
vi kunde ikke komme til ... det brænder over det
hele ... aa Gu', aa Gu' ...!</p>

<p>Forvalteren stødte Karlen til Side og styrtede ud.</p>

<p>&mdash; Kom med, Rasmus! raabte han &mdash; Rend ned
og hent Brandhagerne! Ta' et Par Mænd med dig!
Og rend saa ned og prøv paa at faa dem ud dernede!
Vi kommer efter med Sprøjten! ... Hvem<a class="pagenum" name="Side_318" id="Side_318" title="[S. 318]"></a>
Satan i hede Helvede kan osse finde paa aa gantes
med Svovlstikker dernede!&nbsp;....</p>

<p>Helmuth blev staaende midt paa Gulvet og
stirrede et Øjeblik sløvt efter de to Mænd, der tumlede
ned ad Trappen. Og han hørte Forvalteren
raabe op nede i Gaarden og give Befalinger. Klapren
af hastige Fodtrin lød hen over Stenbroen. En Port
hvinede paa sine Hængsler og smældedes haardt tilbage
mod Muren. Buldrende Vognrumlen hørtes og
Skrigen og Larmen og Lyd af mange Stemmer. Og
Vinduerne i Værelset klirrede, da de jog op over
Borggaarden med den raslende Sprøjte og den tunge
Vandvogn og forsvandt bag Gavlen og ned gennem
Haven.</p>

<p>Og saa blev alt pludselig Dødsens stille. &mdash;</p>

<p>Baronen var paa ny sunken om i Stolen foran
Skrivebordet. Han lignede et Menneske, der er
bleven ramt af et Slag: Ansigtsudtrykket var sløvt
og ubevægeligt, Blikket udslukt, og Munden halvt
aaben. Hele det svære Legeme sad slapt og sammenkrøbet
i Stolen, med hængende Arme og udspilede
Ben. Man skulde troet ham død, hvis ikke
Fingrene paa den højre Haand af og til med næsten
regelmæssige Mellemrum havde slaaet nervøst-afværgende
ud i Luften, medens samtidig hans Aandedræt
hver Gang forstærkedes til en dyb, vaandefuld Stønnen,
der lød som et idelig gentaget:</p>

<p>&mdash; Aaja ... aaja ... aaja&nbsp;...</p>



<hr class="chapbreak" />
<div><a class="pagenum" name="Side_319" id="Side_319" title="[S. 319]"></a></div>

<p>Gildeslarmen nedenunder var fuldstændig ophørt.
Alle Gæsterne, baade gamle og unge, voksne og
Børn, havde forladt Salen og var ilet af Sted over
Hals og Hoved ned til Brandstedet. Saa længe man
mente, at det slet og bart var ene Hytten, der
brændte, tog man det, efter det første Øjebliks Ophidselse,
med forholdsvis Ro. Man sagde Vittigheder
og spøgte og lo, og Musikken blev opfordret til at
tage fat paa en frisk. Men da der saa kom Melding
om, at der var Mennesker inde i Straahytten, og at
man havde hørt dem skrige og jamre og raabe om
Hjælp, da var Folk styrtet som besatte af Sted ned
gennem Haven og Bøgealleen. Thi nu var der dog
virkelig noget af Interesse at løbe efter. Og det
var med den største Vanskelighed, at Forvalteren
kunde faa samlet Mandskab nok til at trække af
med Sprøjten og Vandvognen; saa forhippet havde
man været paa at komme betids ned til Straahytten
og faa hørt <em>sin</em> Part af Skrigene.</p>

<p>Og dog kom de fleste for silde. Thi da det
store Gros af nysgerrige naaede Hytten, var den<a class="pagenum" name="Side_320" id="Side_320" title="[S. 320]"></a>
allerede styrtet sammen og laa nu kun som en
ulmende og rygende Askehob, der lyste matrødt frem
mellem de grønne Buske. Ogsaa Ilden i de omkringstaaende
Træer var slukket, døet ud af sig selv, fordi
Branden ikke havde været kraftig og langvarig nok
til at udtørre Grenene.</p>

<p>Men hedt var der i Brandtomtens umiddelbare
Nærhed. Og bagfra pressede Folk paa for at komme
til at se og høre.</p>

<p>&mdash; La' vær' aa mas saaden paa, for Satan! skreg
man i de forreste Rækker &mdash; I myre vos jo op i
Ilden!</p>

<p>&mdash; Vi kan ikke gøre for 'et! Det er dem
bagved!</p>

<p>Der opstod en myldrende Trængsel i den smalle
Allé. Og paa Stien, som førte ind til Hytten, næsten
sloges man.</p>

<p>Og saa var det tilmed saa mørkt her under
Træerne, at man ikke kunde se en Haand for sig.</p>

<p>&mdash; Plads! Plads! Va'sko! lød det saa fra
Folkene, der kom slæbende med Vandvognen og
Sprøjten.</p>

<p>&mdash; Vi ka' ikke røre vos! peb en forklemt Fruentimmerstemme.</p>

<p>&mdash; Ja, hva' <em>vil</em> I her osse!</p>

<p>&mdash; Va'sko! Plads! Va'sko!</p>

<p>&mdash; Gaa hjem, Fruentimmer! I fylde bare op!<a class="pagenum" name="Side_321" id="Side_321" title="[S. 321]"></a>
raabte Forvalteren &mdash; Eller gaa ned ad Skoven til,
mens vi svinger ind!</p>

<p>Og han gik frem foran Vandvognen med en
tændt Lygte i Haanden og mejede Mængden til Side
med Armene.</p>

<p>&mdash; Brænder det? raabte han ind.</p>

<p>&mdash; Nej! svaredes der tilbage &mdash; La' bare Sprøjten
bli'e; og kom med Vognen og Spandene!</p>

<p>Og hele Mandskabet tog saa fat paa Vandvognen
og fik den slæbt frem ad Stien op paa Siden
af Brandstedet.</p>

<p>Og Hoben stimlede igen til og lukkede sig om
Stedet som et Hav.</p>

<p>&mdash; Har I hørt no'et? spurgte Forvalteren, da
han stod foran Ruinen.</p>

<p>&mdash; Aldrig en Smule! Den var styrtet, da vi
kom.</p>

<p>&mdash; Smid saa Vand paa! ... Flyt Jer, Folkens!</p>

<p>Tappen blev taget af Vandvognen, Spandene fyldt,
og Indholdet pøsedes ud over de glødende Emmer.
En hvislende, brusende Lyd hørtes, og en Sky af
Aske og halvbrændt Straa hvirvledes de nærmeste i
Næse og Øjne.</p>

<p>&mdash; Føj for Satan! Det er da et ledt Stykke
Arbejde!</p>

<p>&mdash; Har I slet ingenting hørt? spurgte Forvalteren
igen.</p>

<p><a class="pagenum" name="Side_322" id="Side_322" title="[S. 322]"></a>
&mdash; Næi; der har sgu ikke været no'et!</p>

<p>&mdash; Gu' har der saa! sagde Rasmus &mdash; Vi hørte
dem skri'e li'saa riveli'! Hva' Anders?</p>

<p>&mdash; <em>Det</em> gjo're vi! sagde Anders &mdash; Hva' Jakob?</p>

<p>&mdash; Grangiveli' som di ha'de en Kniv i Halsen!
sagde Jakob.</p>

<p>&mdash; Ellers skulde da osse Fanden staa i Jer, at
lave vos al den Postyr! ... Mer Vand paa, Folkens!
... Og prøv saa med Brandhagerne! ...
Flyt Jer, at vi kan komme til! ... Aa, Jens Kusk,
gen dem væk!</p>

<p>Forvalteren stod med Lygten højt hævet over sit
Hoved. Thi efterhaanden som Vandet flød ud over
Brandtomten og slukkede de glødende Emmer, var
der blevet mørkere og mørkere; og nu gik man i
Gang med Brandhagerne.</p>

<p>Pludselig lød der et skingrende Kvindeskrig, ledsaget
af en forfærdet Mumlen blandt Mændene.</p>

<p>Midt i Askehoben havde et Øjeblik vist sig de
mørke Konturer af et Menneskes Hoved, Overkrop
og Arme. En af Brandhagerne havde faaet fat i
Skulderen paa det og rejst det over Ende; men
Taget var straks glippet igen, og Skikkelsen var
sunken tilbage i Dyngen.</p>

<p>Alt Arbejde standsede et Par Sekunder.</p>

<p>&mdash; Ka' I se! hviskede Rasmus &mdash; Der var
den ene!</p>

<p><a class="pagenum" name="Side_323" id="Side_323" title="[S. 323]"></a>
&mdash; Flere Lygter! Flere Lygter! skreg Forvalteren.</p>

<p>Men der var ikke flere Lygter. Og nogle
Mænd blev sendt af Sted op paa Gaarden.</p>

<p>I det samme opstod der Uro og Røre ved Indgangen
til Stien.</p>

<p>&mdash; Der er Baronen! Der er Baronen! lød det;
og Folk veg til Side og gjorde Plads for Helmuth,
som ilsomt banede sig Vej frem mod Brandstedet.
Hans Ansigt var endnu paafaldende blegt, og hans
Øjne flakkende og urolige. Men ellers var der intet
usædvanligt hos ham at spore.</p>

<p>&mdash; Er der saa nogen? spurgte han hurtigt, da
han var naaet hen til Forvalteren.</p>

<p>&mdash; Ja, Hr. Baron! Og der er gaaet Bud op
efter flere Lygter&nbsp;....</p>

<p>&mdash; Hvorfor arbejder I ikke? Ryd til Side!</p>

<p>&mdash; Vi er bange for at volde Skade, inden der
kommer mere Lys&nbsp;...</p>

<p>&mdash; Kom her med Lygten!</p>

<p>&mdash; Jeg tror ikke, at Baronen skal gaa derind;
der er Ild endnu i Bunden&nbsp;...</p>

<p>Helmuth rev Lygten til sig uden at svare, løftede
den i Vejret og gik et Par Skridt frem.</p>

<p>&mdash; Staar I her? sagde han saa pludselig, og det
gav et Ryk i ham.</p>

<p>Det var Karen og Kaninen, han havde faaet Øje<a class="pagenum" name="Side_324" id="Side_324" title="[S. 324]"></a>
paa. De stod allerforrest i Hoben og saa til med
store, opspilede Øjne fulde af Spænding og angestfuld
Forventning.</p>

<p>&mdash; Hva' staar I her efter! gentog Baronen &mdash;
Gaa op med Jer! I har ikke no'et her at gøre! ...
Tag Karen med Dem, Frøken Jansen, og gaa op!</p>

<p>&mdash; Mama har sæl sagt .... forsøgte Baby.</p>

<p>&mdash; Sludder Tøs! afbrød Helmuth hende, og
Blodet begyndte at stige ham til Hovedet &mdash; Jeg
vil ingen Vrøvl høre! ... Er Kammerjomfruen hernede?
spurgte han saa.</p>

<p>&mdash; Jo ... lød en spag Stemme.</p>

<p>&mdash; Ta' Pigebørnene med Dem op og faa dem i
Seng!</p>

<p>&mdash; Jo&nbsp;....</p>

<p>Kredsen aabnede sig, og Karen og Frøkenen forsvandt.</p>

<p>&mdash; Nu er di her med Lygterne, Hr. Baron&nbsp;...</p>

<p>&mdash; Godt! Tag saa fat! ... Men forsigtigt!</p>

<p>Og Lygterne blev fordelt omkring Brandstedet.
Og Rydningsarbejdet begyndte.</p>

<p>&mdash; &mdash;</p>

<p>To sorte, tilsværtede og af Ilden halvtopædte Lig
fandt man under Straahyttens Ruiner: Baronesse
Alvilda og hendes smukke Fætter.</p>

<p>&mdash; &mdash; &mdash;</p>

<p>&mdash; Vorherre ska' nok vidde aa <em>ramme</em>! sagde
Stine Napoleon til Put-Amalie, <a class="corr" name="rett_22" id="rett_22" title="var: de">da</a> de nogle Timer<a class="pagenum" name="Side_325" id="Side_325" title="[S. 325]"></a>
senere skravlede af Sted sammen ad Næsgaardene til.
&mdash; Og <em>det</em> er di <em>Store</em>! tilføjede hun haanligt &mdash;
som ska' gi' vos Essempel!</p>

<p>&mdash; Hi, hi! gnækkede Amalie og skudrede sig i
Nattekulden &mdash; Det er sgu fra <em>den</em> Kant, a' Møjet
kommer! Nu ser vi <em>dit</em> Ben!</p>



<hr class="chapbreak" />
<div><a class="pagenum" name="Side_326" id="Side_326" title="[S. 326]"></a></div>

<div class="letter">
<p class="right"><span class="right">Jerslev</span><br />
pr. Rødsten.</p>

<p>Aa, Moder, Moder, Du maa lade mig komme
hjem, hører Du, jeg vil ikke være her mere, aldrig
har jeg dog oplevet noget saa forfærdeligt!</p>

<p>Vi havde jo Høstgilde i Gaar paa Næsset, og
saa allerbedst som vi dansede, kommer der en Mand
løbende op fra Haven og siger, at det lille Straahus
brænder, Du ved, nede ved Bøgealleen. Og der
bliver sendt Sprøjte og Mennesker derned, og Karen
og jeg var der ogsaa. Og de sagde, at de havde
hørt nogen skrige derinde og raabe om Hjælp. Men
vi hørte da ingenting, medens vi var dernede. Men
saa var der en, der fik fat med en Brandhage i et
Lig, som rejste sig, men straks faldt om i Ilden igen.
Det var forfærdeligt, jeg var lige ved at besvime.
Men Karen vilde jo blive dernede og se. Men saa
kom Baronen og sendte os op med Kammerjomfruen,
og vi maatte gaa i Seng. Jeg sov naturligvis næsten
ikke, for min Hoste var bleven saa slem, fordi jeg
havde staaet dernede i min klare Kjole uden Overtøj<a class="pagenum" name="Side_327" id="Side_327" title="[S. 327]"></a>
paa, og i Dag gør det saa ondt i mit Bryst.
Men saa i Morges var der nogen, der bankede paa
min Dør, da jeg sov over mig. Og saa er det
Kammerjomfruen, der næsten falder ind i mit Værelse
og græder og græder, saa jeg næsten ikke kan forstaa
hende. Aa, lille, lille Moder, og ved Du saa,
hvad det var? Jeg kan næsten ikke fortælle det,
for jeg troede ikke, at saadant noget kunde ske!
Det er Hendes Naade, de har fundet nede i Straahytten;
det er Hendes Naade, de havde hørt skrige
saa forfærdeligt. De fandt hende liggende dernede
helt sort og brændt, og alt Tøjet var brændt af
hende. Det stakkels, stakkels Menneske. Og Grev
Scheele fandt de ogsaa; de laa begge døde under
den glødende Aske. Hvordan det er gaaet til, er
der ingen der ved. De har vel siddet og talt sammen
derinde og røget Cigaret, og saa har de været uforsigtige,
ligesom den Gang med Clara Mascani, jeg
skrev til Dig om. De ulykkelige Mennesker dog,
det maa have været forfærdelige Øjeblikke, og ingen
kan begribe, at de ikke er løbet ud, da de opdagede
Ilden. Og hvor maa det dog være forfærdeligt for
Baronen, der holdt saa meget af sin Kone; nu fortryder
han da vist sit daarlige Humør i den sidste
Tid; men for sent!</p>

<p>Karen ligger inde i Enkebaronessens Seng og
græder og græder; men nu er hun da faldet lidt
hen. Enkebaronessen kom i Morges og hentede os<a class="pagenum" name="Side_328" id="Side_328" title="[S. 328]"></a>
her over til Jerslev; det vil sige, hun blev selv paa
Næsset hos Sønnen, men Kammerpetersen tog med
os. Jeg ved ikke, hvor længe vi skal blive her.
Men maa jeg ikke komme hjem til Dig? Vil Du
ikke skrive til Baronen, at jeg skal komme <em>straks</em>.
Du kan jo fortælle ham, at jeg er syg; og det er
jeg jo ogsaa, for jeg har længe haft ondt i mit
Bryst og Hoved, og nu er det blevet meget værre.</p>

<p>Lille, lille Moder, lad mig komme hjem til Dig
og de andre! Bare jeg aldrig var rejst fra Jer; jeg
synes næsten, at det var Synd af Dig at sende mig
bort, for jeg har aldrig haft det godt her. Bliv nu
ikke bedrøvet over, at jeg taler saadan; jeg skal
være saa god, saa god imod Dig, naar jeg kommer
hjem!</p>

<p>Grev Scheele var slet ikke med til Høstgildet,
saa vi kan ikke begribe, hvorledes han pludselig er
kommen ned i Straahytten. Der er saa mange her,
der taler ondt om ham, men det tror jeg ikke, for
baade Karen og jeg kunde saa godt lide ham. Hvad
skal der dog nu blive af Karen? Hverken Fader
eller Moder har hun mere. Saa maa jeg da være
saa taknemmelig, at min egen lille, søde Moder lever!
Og det er jeg jo ogsaa, men mit Hoved er saa fortumlet,
at jeg slet ikke kan tænke. Jeg har bare et
eneste Ønske, og det er, at jeg maa komme hjem
med næste Skib; <em>maa</em> jeg ikke nok?</p>

<p>Naar Du skriver <em>straks</em>, kan Brevet være her<a class="pagenum" name="Side_329" id="Side_329" title="[S. 329]"></a>
paa Onsdag, og jeg kan rejse paa Lørdag. Søde,
lille Moder, Du maa ikke sige nej, for saa tror jeg,
at jeg dør.</p>

<p>Skriv nu <em>straks</em>, hører Du.</p>

<p class="sig"><span class="right2">Din hengivne</span><br />
Kanin.</p>

<p>Jeg synes ikke, at Du skal fortælle Børnene
noget om denne forfærdelige Begivenhed; Du kan
jo bare sige, at jeg er syg. Og det <em>er</em> jeg jo ogsaa,
og jeg bliver vist aldrig rask mere.</p>
</div>



<hr class="chapbreak" />
<div><a class="pagenum" name="Side_330" id="Side_330" title="[S. 330]"></a></div>

<p>Enkebaronessen var da saa igen rykket ind paa
Næsset. Huset i Jerslev stod tomt, Møblerne var
flyttede, og Rigmor og Pagtens Ark var solgt. Men
Stasia var fulgt med sit Herskab, og de to Kvinder
havde paa ny taget det grønne Gæsteværelse i Slottets
vestre Fløj i Besiddelse.</p>

<p>Der var intet Tegn paa, at Straahyttens Brand
og de to ulykkelige Slægtninges sørgelige Endeligt
havde gjort noget større Indtryk paa Hendes gamle
Naade. Hun bar sit Hoved højt som forhen, og
den døvstumme maatte hver Aften præcis ti sætte
Papillotterne i de graa Raadsherrekrøller.</p>

<p>Og hun kunde sandelig ogsaa, den gamle Hædersfrue,
i disse svære Tider have al sin baade ydre og
indre Energi behov; thi da hun Dagen efter Branden
rullede ind paa Slottet, havde hun fundet alt i den
vildeste Forvirring&nbsp;....</p>

<p>Jens Kusk, som efter Forvalterens Ordre var
kørt til Jerslev efter Naaden, havde jo maattet berette
hende Begivenheden, saa godt han formaaede.<a class="pagenum" name="Side_331" id="Side_331" title="[S. 331]"></a>
Og Damen havde lyttet alvorlig og uden Hysteri til
hans Forklaringer og spurgt og nikket.</p>

<p>&mdash; Hvad siger min Søn?</p>

<p>&mdash; Baronen har lukket sig inde paa Kontoret.</p>

<p>&mdash; Hum! ... Er der ingen, som har prøvet paa
at komme ind til ham?</p>

<p>&mdash; Jo, baade Forvalteren og Tjeneren har vaaren
ved Døren; men han svarer dem ikke. Og saa var
'et, at Forvalteren skikkede mig af Sted.</p>

<p>&mdash; Og Pigebarnet, Karen?</p>

<p>&mdash; Hun græder jo, Pejsen, aa er helt fra det.</p>

<p>&mdash; Og Mamsellen er vel bleven syg?</p>

<p>&mdash; Frøkenen er syg, ja. Men hun sidder dog
oppe ved Karen.</p>

<p>&mdash; Naa dog! ... Og hvor har man lagt ...
lagt ... de døde?</p>

<p>&mdash; Hendes Naade og Greven ligger oppe i Riddersalen.</p>

<p>&mdash; Er der gaaet Bud efter Herredsfogeden?</p>

<p>&mdash; Jo, Forvalteren er sæl kørt til Byen med
Jagtvognen.</p>

<p>&mdash; Naa! ... Kan du ikke køre lidt stærkere,
Jens!</p>

<p>&mdash; Jovel!</p>

<p>Og Jens piskede paa Hestene, og Karossen for
i jagende Fart ad Næsset til&nbsp;....</p>

<p>I Vestibulen ved Foden af Taarntrappen stod<a class="pagenum" name="Side_332" id="Side_332" title="[S. 332]"></a>
Kammerjomfruen og Husjomfruen og modtog den
gamle Frue med Suk og Hændervriden.</p>

<p>&mdash; Stille! sagde Enkebaronessen, da de begge
begyndte at skrige op under Jammer og Graad &mdash;
Gaa til Jert Arbejde og opfør Jer som voksne
Mennesker! ... Har min Søn vist sig?</p>

<p>&mdash; Aa Gud, aa Gud, nej, Baronen vil jo ikke
lukke op!</p>

<p>&mdash; Aa Jesus, Jesus, sikken Ulykke, sikken
Ulykke!</p>

<p>Baronessen skyndte sig op ad Taarntrappen og
gennem Salonerne hen til Døren ind til Kontoret.
Hun gav sig ikke engang Tid til at tage Overtøjet
af.</p>

<p>Da hun stod foran Døren, lyttede hun først
med tilbageholdt Aandedræt. Derpaa bankede hun
paa:</p>

<p>&mdash; Helmuth, det er mig!</p>

<p>Intet Svar.</p>

<p>&mdash; Helmuth! ... Er Døren til Kontortrappen
ogsaa laaset? spurgte hun Niels Tjener, der var fulgt
efter hende.</p>

<p>&mdash; Ja, Deres Naade; vi har prøvet!</p>

<p>Fru Juliane bøjede sig ned for at kigge gennem
Nøglehullet. Men Nøglen sad i, og hun kunde
intet se.</p>

<p>&mdash; Helmuth! raabte hun og ruskede i Laasen <a class="pagenum" name="Side_333" id="Side_333" title="[S. 333]"></a>Hører
du ikke! Luk op! Det er mig, din Mor! ...
Har han været i Seng i Nat?</p>

<p>&mdash; Nej, Deres Naade.</p>

<p>&mdash; I har vel ... Der har vel ... Har I hørt
nogen Larm derinde fra?</p>

<p>&mdash; Nej, Deres Naade, ikke en Lyd.</p>

<p>Den gamle Frue sukkede lettet.</p>

<p>&mdash; Du maa hente Smeden! sagde hun saa &mdash;
Ind <em>skal</em> vi!</p>

<p>Niels vendte sig for at løbe af Sted, da Nøglen
i det samme blev drejet om. Døren gik op, og
Baronen viste sig paa Tærskelen.</p>

<p>&mdash; Er det dig, Mo'r?</p>

<p>&mdash; Helmuth, min Dreng! udbrød Baronessen
uvilkaarlig og greb Sønnens Haand &mdash; Det er da
godt, at du har <a class="corr" name="rett_23" id="rett_23" title="var: værer">været</a> fornuftig!</p>

<p>Baronen drog hende med sig ind i Kontoret; og
Døren lukkedes atter.</p>

<p>&mdash; Stakkels, stakkels Helmuth! sagde den gamle
&mdash; Hvordan er dog alt dette gaaet til!</p>

<p>Baronen slog uvillig ud med Haanden.</p>

<p>&mdash; Har du set hende? spurgte han.</p>

<p>&mdash; Nej&nbsp;....</p>

<p>&mdash; Hvor har de lagt&nbsp;....</p>

<p>&mdash; Oppe i Riddersalen. Der ligger de begge to.</p>

<p>&mdash; Jeg vil ikke ha' <em>ham</em> her paa Gaarden!
Lad ham straks blive kørt over til Holgersminde!</p>

<p><a class="pagenum" name="Side_334" id="Side_334" title="[S. 334]"></a>
&mdash; Ja, ja, Helmuth; men Herredsfogeden maa vist
først ta' Syn.</p>

<p>&mdash; Herredsfogeden?</p>

<p>&mdash; Ja; Forvalteren er kørt ud efter ham. Jeg
tænker, her skal holdes et Slags Forhør.</p>

<p>&mdash; Jeg viser mig ikke! sagde Helmuth afgjort.</p>

<p>&mdash; Du kommer dog vist til det&nbsp;...</p>

<p>&mdash; Skal jeg ogsaa forhøres maaske?</p>

<p>&mdash; Næi, det skal du vel ikke ... Men Herredsfogeden
maa vist ha' noget at vide om de nærmere
Omstændigheder.</p>

<p>&mdash; Det kan de andre sige ham! De ved meget
bedre Besked ... Jeg kan ikke staa der og snakke
om ... om den Historie! Den Sag kommer ikke
mig ved! Hvad kan jeg gøre for, at han og hun
ligger og ... ligger og horer sammen!</p>

<p>&mdash; Stakkels, stakkels Dreng! sagde den gamle
Frue og klappede Sønnen paa Armen. Men Helmuth
trak sig igen bort ligesom angest for Moderens
Berøring.</p>

<p>&mdash; Du maa ta' dig af Sagen, sagde han &mdash;
Spørger From efter mig, saa sig, at jeg vil ingen
se. Det maa han da kunne forstaa!</p>

<p>&mdash; Ja, ja; jeg skal nok ... Har du faaet noget
at spise i Dag, Helmuth?</p>

<p>&mdash; Nej.</p>

<p>&mdash; Vil du ikke ha' noget?</p>

<p>&mdash; Nej!</p>

<p><a class="pagenum" name="Side_335" id="Side_335" title="[S. 335]"></a>
&mdash; Jamen, Helmuth, du har ikke godt af&nbsp;....</p>

<p>&mdash; Plag mig ikke!</p>

<p>&mdash; Vil du da heller ikke prøve paa at lægge
dig lidt&nbsp;...</p>

<p>&mdash; Hum! sagde Baronen utaalmodig &mdash; Gaa
nu ned, Mo'r! Der kommer en Vogn. Det er
vist dem.</p>

<p>Og han skød lempelig sin Moder hen mod
Døren.</p>

<p>&mdash; Jeg lukker af igen! sagde han &mdash; Og jeg
lukker ikke op for nogen som helst!</p>

<p>&mdash; Nej, nej, min Dreng; jeg skal nok sørge for,
at du faar Lov at være heroppe i Fred! ... Men
jeg har tænkt paa, Helmuth, om det ikke er rigtigst
at sende Kammerjomfruen med Karen og den lille
Jansen over til Jerslev foreløbig! Hvad mener du?
De kan jo faa Mad hos Postmesterens?</p>

<p>&mdash; Gør som du vil! Det kommer ikke mig ved!</p>

<p>Og Døren lukkedes, og Nøglen blev drejet om.</p>

<p>&mdash; &mdash; &mdash;</p>

<p>Da Forvalteren en Timestid senere kom kørende
med Herredsfogeden og Doktor Larsen, som den sidste
havde beordret medtaget, modtog Enkebaronessen
dem ude i Galleriet.</p>

<p>De to Herrer følte sig, som naturligt var, dybt
rystede over Nattens Begivenheder; og Hendes gamle
Naade repræsenterede ved denne Lejlighed som altid,
naar hun optraadte, Ligevægten og Overlegenheden.</p>

<p><a class="pagenum" name="Side_336" id="Side_336" title="[S. 336]"></a>
&mdash; Og Deres ulykkelige Søn? spurgte Doktoren
næsten med Taarer i Øjnene &mdash; Hvordan bær' han
Slaget?</p>

<p>&mdash; Ja&mdash;a, stakkels Dreng, sagde Baronessen med
et Suk &mdash; han har jo lukket sig inde og vil ingen
se! ... De forstaar, min bedste, henvendte hun sig
til Herredsfogeden &mdash; at under disse Omstændigheder
maa man holde ham en Del til gode? Han
har bedt mig undskylde sig hos Deherrer; han&nbsp;...</p>

<p>&mdash; Naturligvis, naturligvis! sagde Herrerne &mdash;
Under disse Forhold&nbsp;....</p>

<p>&mdash; Og han ønskede jo gerne, vedblev Fru
Juliane &mdash; at ... Grevens Lig fjernedes saa hurtigt
som muligt her fra Næsset. Det er ham ubehageligt
at&nbsp;...</p>

<p>&mdash; Ja, ja! nikkede Herredsfogeden &mdash; Selvfølgelig!
... Men Deres Naade forstaar, der er jo visse
Formaliteter&nbsp;....</p>

<p>&mdash; Naturligvis!</p>

<p>&mdash; Hvor har man ... æ ... anbragt&nbsp;...</p>

<p>&mdash; Heroppe i Riddersalen.</p>

<p>&mdash; <em>Begge??</em></p>

<p>&mdash; Begge, ja ... Det er jo Forvalteren, der har
maattet ordne det. Helmuth&nbsp;...</p>

<p>&mdash; Ja, ja! ... Kunde vi maaske ...?</p>

<p>&mdash; Ja, nu ska' jeg ringe paa Tjeneren! ... Skal
Brandforhøret afholdes her paa Stedet?</p>

<p>&mdash; Saa slipper vi jo nemmest over det, ja.</p>

<p><a class="pagenum" name="Side_337" id="Side_337" title="[S. 337]"></a>
&mdash; Helmuth ... Det er jo altsaa ikke nødvendigt,
at min Søn&nbsp;....</p>

<p>&mdash; Ved Deres Naade noget om, hvorledes Branden
blev opdaget?</p>

<p>&mdash; Det var nede fra Dansesalen.</p>

<p>&mdash; Opholdt Deres Naade sig dernede dengang?</p>

<p>&mdash; <em>Jeg</em> deltog aldeles ikke i Lystigheden i Gaar,
min bedste! sagde den gamle Frue og rystede
Krøllerne &mdash; Jeg kukkelurede i Jerslev! Min Svigerdatter
og jeg satte ikke større Pris paa hinandens
Selskab, ved De! ... Niels, vedblev hun og vendte
sig mod Tjeneren, der var kommen til Stede &mdash; vil
du ledsage Deherrer over ... over ... Hun fuldendte
ikke Sætningen, men slog med Haanden ud
mod Fløjdørene til Riddersalen nede for Enden af
Galleriet.</p>

<p>&mdash; Jovel, Deres Naade!</p>

<p>&mdash; Og saa er det bedst, du lader Julius hente
Forvalteren op. Doktoren og Herredsfogeden ønsker
at gøre Jer nogle Spørgsmaal! ... Ja, vi ses vel,
Deherrer, inden De tager af Sted?</p>

<p>Herrerne bukkede. Og Enkebaronessen trak sig
tilbage ind i Salonen, hvis Dør Niels aabnede og
lukkede.</p>

<p>&mdash; Pokkers gammelt Jærn! mumlede Doktor
Larsen og saa beundrende efter Damen.</p>

<p><a class="pagenum" name="Side_338" id="Side_338" title="[S. 338]"></a>
&mdash; Ja næsten uhyggelig! mente Herredsfoged
From &mdash; Det <em>var</em> jo dog hendes Søns Kone!</p>

<p>&mdash; &mdash;</p>

<p>Ligsynet blev foretaget. Og Brandforhøret afholdt.</p>

<p>Af samtlige Hovedvidners Udsagn fremgik, at
Ilden efter al Sandsynlighed maatte være opstaaet
ved Uforsigtighed, udvist af de to ulykkelig omkomne.</p>

<p>Men et uoplyst og uforstaaeligt Punkt var der i
Affæren: Hvorfor havde Greven og Baronessen ikke
forladt Straahytten, da de opdagede Ilden?</p>

<p>De behøvede jo blot at have stødt Døren op for
straks at have været uden for al Fare!</p>

<p>Kunde bemeldte Dør stænges af udvendig fra?</p>

<p>Ja.</p>

<p><em>Havde</em> den været stænget?</p>

<p>Derom kunde ingen Vished erholdes. Thi Rasmus
Møller, Jakob Hansen, Mosemand kaldet, og
Anders Nielsen, der først af alle havde været til
Stede ved Brandstedet, var bleven saaledes bragt ud
af Fatning ved at høre Skrigene og Nødraabene inde
bag Flammerne, at de øjeblikkelig var løbet tilbage
til Slottet for at gøre Allarm.</p>

<p>Men det var ikke rimeligt, at Døren havde været
stænget udefra. Thi hvem skulde have gjort det
om end blot for Løjer og Spøgs Skyld? Alle var
optaget af Dansen og Festligheden, og ingen vidste<a class="pagenum" name="Side_339" id="Side_339" title="[S. 339]"></a>
noget om, at de tvende afbrændte havde søgt Tilflugt
i omtalte Hytte. &mdash;</p>

<p>Et andet Punkt var dette:</p>

<p>Var den afdøde Baronesses Fraværelse fra Slottet
bleven bemærket, før Ulykken konstateredes?</p>

<p>Her vilde det have været ønskeligt, om Baron
Helmuth havde været nærværende for at give Svar.
Men Hans Højvelbaarenheds fortvivlede og nedbøjede
Tilstand var traadt hindrende i Vejen.</p>

<p>Hvorpaa Forvalter Christensen forklarede, at han,
Christensen, havde truffet Hans Højvelbaarenhed
siddende oppe i Kontoret, beskæftiget med Godsets
Regnskaber, da han var ilet op for at give Meddelelse
om Branden. Og at Baronen havde givet
Ordre til, at Sprøjte og Vandvogn hurtigst skulde
køres ned til Brandstedet, og derpaa selv et Øjeblik
efter var kommen til Stede og havde deltaget i Rydningsarbejdet.
Men da Ligenes Identitet var bleven
godtgjort, havde han, Baronen, skyndsomst forladt
Pladsen og begivet sig op paa sit Kontor, hvor han
havde tilbragt Natten og Morgenen bag aflaasede
Døre og uden at ville tilstede andre end Hendes
Naade, sin Moder, Adgang. &mdash;</p>

<p>Og efter at der endnu var blevet afhørt en Del
Vidner, hvis Udsagn alle gik ud paa det samme,
nemlig at de først var ankommen til Ulykkesstedet,
efter at Branden saa godt som var forbi, afsluttedes
Forhøret og Vidnerne dimitteredes.</p>

<p><a class="pagenum" name="Side_340" id="Side_340" title="[S. 340]"></a>
Konklusionen af Undersøgelsen blev dernæst følgende:</p>

<p>De afbrændte anses for frivillig at have søgt
Døden; medens Skrigene og Nødraabene menes at
maatte tilskrives Dødskampen. &mdash;</p>

<p>Efter at have meddelt Enkebaronessen dette Resultat
tog Doktoren og Herredsfogeden Afsked. Og
Gemytterne paa Slottet faldt noget til Ro.</p>

<p>&mdash; &mdash; &mdash;</p>

<p>Om Eftermiddagen blev Grev Scheeles Lig transporteret
over Fjorden til Holgersminde. Man benyttede
dertil den lille, hvide Baad, som fandtes fortøjet
ved Badehusflaaden nede bag ved Klitterne.</p>

<p>Og Dagen for Baronesse Alvildas Begravelse blev
fastsat. Højtideligheden skulde foregaa i al Stilhed.
Der skulde ingen Gæstereren finde Sted, og intet
Følge indbydes. &mdash; Det var Hendes gamle Naade,
som traf disse Bestemmelser.</p>

<p>Da hun et Par Gange havde henvendt sig til
Sønnen for at spørge om hans Mening, men stadig
havde faaet det samme Svar: Gør som du vil; det
kommer ikke mig ved! havde hun besluttet foreløbig
at handle efter egen Konduite.</p>

<p>Karen var rejst, og Kaninen var rejst. Ogsaa
disse Afgørelser havde Enkebaronessen været ene om
at træffe. Efter hendes Diktat havde Forvalteren
maattet skrive til den gamle Grevinde i København.<a class="pagenum" name="Side_341" id="Side_341" title="[S. 341]"></a>
(Det havde været umuligt at formaa Helmuth dertil.
Og sin egen Haandskrift vilde Fru Juliane ikke udsætte
for denne «gamle Tætkams» Kritik!) Og der
var pr. Omgaaende kommet som Svar en ligefrem
Rekvisition fra Grevindens Sagfører, der, efter nogle
almindelige og vel turnerede Vendinger i Anledning
af «den sørgelige og i høj Grad beklagelsesværdige
Ulykkeshændelse», forlangte Barnet udleveret; «da
det formodedes, at Hans Højvelbaarenhed, Hr. Baron
v. Leunbach under de forhaandenværende irregulære
Omstændigheder ikke ønskede at gøre noget Krav
paa den unge Pige gældende. Ligesom det ej heller
formentes, at Hr. Baronen havde nogen Ret til
at stille et saadant Krav, da Barnet ved Moderens
Frafald jo ophørte med at staa i noget som helst
tvingende Forhold til sin Stiffader, eftersom den
paatænkte Adoption endnu ikke var bleven fuldbyrdet.»</p>

<p class="left2">P. S.</p>

<p>«Hvad den unge Piges Arvefordringer efter sin
afdøde Moder angaar, skal jeg tillade mig i en senere
Skrivelse at komme tilbage dertil .....»</p>

<p>Og Baby rejste.</p>

<p>Hun havde kastet sig om Enkebaronessens Hals
og tryglet og besvoret hende om at maatte blive!
Hun brød sig slet ikke om at komme tilbage til sin
Grandma: Jeg holder meget mere af dig, Bedstemor,<a class="pagenum" name="Side_342" id="Side_342" title="[S. 342]"></a>
meget, meget mere af dig! Aa, lad mig blive,
lad mig blive! Jeg skal være saa sød og god og
rar! Og du skal nok faa Fornøjelse af mig! Lille,
lille Bedstemor, lad mig blive, lad mig blive!</p>

<p>Men hun maatte jo af Sted, Pigebarnet. Dog,
den Dag Enkebaronessen havde fulgt de to unge
Damer om Bord paa Damperen, havde der været et
sentimentalt Minut, hvor hendes gamle Raadsherrehjerte
stod paa Nippet til at tage Magten fra hendes
ellers saa sobre og retlinede Hjerne! Den lille
Karen havde klamret sig til hende og var ikke veget
fra hende i det Kvarter, Fru Juliane befandt sig
paa Skibet. Og da Klokken ringede, og den gamle
Frue skulde gaa fra Borde, laa Barnet igen om
hendes Hals og bad hende saa ydmygt og rørende
indtrængende om at tage hende med tilbage til
Næsset, at Baronessen følte Taarerne stige op i
sine hærdede Øjne, og for ikke at gøre sig til
Latter for sig selv ved at bukke under for
den lilles Sorg maatte hun med Magt rive sig
løs og bede de omstaaende «om at binde den
tossede Tøs», indtil Skibet vel var kommet i
Gang&nbsp;....</p>

<p>Og imidlertid stod Kaninen, lille og bleg og
med Hænderne i Traadhandskerne trykket haardt
ind mod Brystet, hjælpeløs og raadvild, og overværede
denne Scene, forglemt og upaaagtet, skønt<a class="pagenum" name="Side_343" id="Side_343" title="[S. 343]"></a>
hendes smaa, gode Øjne dog ogsaa var fulde til
Randen.</p>

<p>&mdash; &mdash; &mdash;</p>

<p>Baronesse Alvilda blev stedet til Jorden i Leunbachernes
rummelige Gravsted paa Næsgaardenes
Kirkegaard.</p>

<p>Følget bestod kun af Hendes gamle Naade og
Godsets Funktionærer, samt Doktor Larsen og
Herredsfoged From.</p>

<p>Præsten fra Syvbakke, der midlertidigt fungerede
i afgangne Mascanis Sted, holdt en Tale, der vakte
almindelig Beundring paa Egnen ved Indholdets fine
Hensynstagen og Ordvalgets noble Diskretion.</p>

<p>Efter Jordpaakastelsen og Slutningssalmen trykkede
man tavst Enkebaronessens Haand og drog hver
til sit.</p>

<p>Men da Fru Juliane allerede sad i Karossen,
som skulde køre hende tilbage til Næsset, kom Pastoren
og lagde sine Hænder mildt foldede i hinanden
paa Vogndørens Kant.</p>

<p>&mdash; Deres Naade mener altsaa fremdeles ikke, at
jeg bør søge en Samtale med Deres Hr. Søn?</p>

<p>&mdash; Nej, i alt Fald ikke foreløbig, Hr. Pastor.</p>

<p>&mdash; Vi bør lade ham gaa nogen Tid i Ro?</p>

<p>&mdash; Ja, jeg tror det.</p>

<p>&mdash; Ja, aa ja! ... Og Gud skænke ham den
fornødne Styrke! ... Vil Deres Naade bevidne Hans
Højvelbaarenhed min hjerteligste Deltagelse!</p>

<p><a class="pagenum" name="Side_344" id="Side_344" title="[S. 344]"></a>
&mdash; Tak, det skal jeg.</p>

<p>&mdash; Far&mdash;vel!</p>

<p>&mdash; Farvel, Hr. Pastor! ... Ja, saa kan du godt
køre, Jens!</p>

<p>Og Karossen rullede bort.</p>



<hr class="chapbreak" />
<div><a class="pagenum" name="Side_345" id="Side_345" title="[S. 345]"></a></div>

<p>&mdash; Helmuth, sagde Fru Juliane, da hun en
fjorten Dages Tid efter Begravelsen traadte ind paa
Kontoret, hvor Sønnen som sædvanlig sad i Stolen
foran Skrivebordet og stirrede sløvt ud gennem Vinduet
&mdash; Helmuth, Slagter Krøyer er nede for at se
paa de Stude!</p>

<p>&mdash; Forvalteren er vel hjemme?</p>

<p>Den gamle Frue gik tæt hen bag Baronens Stol.</p>

<p>&mdash; Helmuth, dette her gaar ikke! sagde hun.</p>

<p>&mdash; Lad mig være i Fred, Mo'r!</p>

<p>&mdash; Nej, Helmuth, vedblev hun indtrængende og
lagde sin Haand paa hans Skulder &mdash; kom nu, hører
du! Herregud, du maa jo dog ta' dig sammen engang!
Du vil ha' meget bedre af at ha' noget og
ta' dig for! Du sidder jo her og bliver rent syg
til sidst! Kom nu!</p>

<p>Baronen vendte sit blege, oppustede Ansigt om
mod sin Moder. Han svarede ikke, men saa bare
paa hende med et Par sløve, bedrøvede Hundeøjne.
Og ned over hans Kinder trillede nogle store, klare
Taarer.</p>

<p><a class="pagenum" name="Side_346" id="Side_346" title="[S. 346]"></a>
&mdash; Helmuth dog! udbrød den gamle Frue harmfuld
&mdash; Nu har du jo drukket igen!</p>

<p>Og hun forlod Kontoret utaalmodig og oprørt.
Men da hun var kommen ned i Galleriet, tog hun
resolut et Sjal og kastede over Krøllerne og begav
sig derpaa ned i Fedestalden for selv at overvære
Salget af Studene.</p>

<p>&mdash; Vi er da Gudskelov ikke <em>alle</em> bleven Idioter!
mumlede hun, da hun rank som en Grenader skred
ned gennem Borggaarden &mdash; Hold <em>Mund</em>, Hunde!</p>

<p>&mdash; &mdash; &mdash;</p>

<p>Havde Baron Helmuth blot formaaet at mande
sig den mindste Smule op, vilde Hendes gamle
Naade ingenlunde have følt sig utilfreds med Situationen.
Det halve Aars ufrivillige Indespærring i
«Klosteret» i Jerslev havde redet hende som en Mare.
Dag for Dag var de fire smaa Stuer derovre blevet
hende mere og mere utaalelige. Hun kunde ikke
røre sig for bare Vægge og Lofter og Møbler:
Naar man trækker Vejret lidt kraftigt, min bedste,
havde hun engang sagt til Fru Mascani &mdash; faar man
en Stol i Halsen! Og snyder man Næsen, revner
Dørene! ... Og saa det, ikke at have noget rigtigt
at tage sig for, ikke at have nogle «Undersaatter»
at regere over, bare at gaa der Dag ud og Dag ind
og «spille Bold med Stasia», havde til Tider været
nær ved at berøve den gamle Dronning hendes ligelige
Humør og vende op og ned paa hendes olympiske<a class="pagenum" name="Side_347" id="Side_347" title="[S. 347]"></a>
Ligevægt. Hun havde fattet et grundmuret
Had til sin Svigerdatter, fornemmeligst fordi denne
havde forstaaet at hindre hende i engang imellem at
komme op og «faa sig en Mundfuld Luft» i de højloftede
Stuer paa Næsset, hvor hun dog fordum
havde «rumsteret» frit og enevældigt i over fyrretyve
Aar!</p>

<p>Og nu var hun der.</p>

<p>Men saa var «Drengen» bleven fjollet!</p>

<p>I den første Ugestid havde Fru Juliane, om end
ikke billiget, saa dog stiltiende indrømmet Helmuth
en vis Ret til at være lidt løjerlig. Vel havde «Fruentimmeret»
ikke været meget bevendt; men det var
jo da hans Kone; og <em>han</em> havde vist til at begynde
med lovet sig megen Fryd og Herlighed af den Forbindelse.
Hun var død paa en temmelig ubehagelig
Maade ... Naa ja! Men havde hun fortjent det
bedre &mdash; Den gamle Frue var næsten tilbøjelig til
at falde tilbage til sin Barnetro og antage, at det
var Vorherre, der personlig havde grebet ind og
ladet Gabriel eller en anden Engel sætte Ild paa
Hytten for at straffe Baronesse Alvilda og hendes
Fætter-Galan! &mdash;</p>

<p>Atter og atter havde Fru Juliane forsøgt at tale
Sønnen til Fornuft. Hun havde lokket for ham, og
hun havde skammet ham ud; men lige meget hjalp
det. Det var med Nød og næppe, at hun en enkelt
Gang havde formaaet ham til at indtage sine<a class="pagenum" name="Side_348" id="Side_348" title="[S. 348]"></a>
Maaltider i Spisesalen. Som oftest maatte Maden
serveres for ham paa Kontoret. Og <em>ud</em> af Huset
var der ikke Tale om, at nogen menneskelig Magt
kunde drive ham.</p>

<p>Det vil sige: om <em>Dagen</em> ikke. Thi det rygtedes
jo lidt efter lidt paa Slottet og Egnen, at Baronen
færdedes rundt paa Godsets Stier og Veje, naar alle
fornuftige Mennesker laa i deres søde Senge. Snart
var han bleven set af en og snart af en anden,
som tilfældigvis havde haft Ærinde ude paa denne
Tid af Døgnet. Og de af Tjenerskabet, der sov i
Hovedbygningen, hørte ham ofte ved Nattetider
liste rundt i Værelserne og op og ned ad Trapper
og Gange.</p>

<p>At Hendes gamle Naade skulde fortvivle ved
disse Sønnens Ekscesser, var jo ikke at befrygte;
dertil var Tømmeret i hende for sejgt og stærkt.
Men hun blev <em>arrig</em> paa ham, gjorde hun, fordi
hun ikke kunde faa i sit Hoved, hvad i Alverdens
Riger og Lande der fik dette ellers saa normale og
retlinede Menneske «til at skabe sig kulret, som om
han lige var sluppen ud af Anstalten!»</p>

<p>Hun havde prøvet paa at tale til ham om Svigerdatteren
og sætte hende paa den rette Plads. Men
da var Baronen faret op som i Vildelse og havde
forbudt hende at nævne Alvilda og alt, hvad hende
vedrørte. Og han havde truet med at jage den
gamle af Gaarde, om hun oftere vovede at komme<a class="pagenum" name="Side_349" id="Side_349" title="[S. 349]"></a>
med mindste Hentydning til Baronessen og hendes
ulykkelige Død! &mdash;</p>

<p>Det var i Sandhed anstrengende Tider for den
gode Fru Juliane. Hele Gaardens Drift maatte hun
varetage, baade den indre og den ydre; og Anstanden
maatte hun bevare og dække og skjule for
indiskrete Naboers Blikke og Spørgsmaal om Sønnens
sørgelige Tilstand.</p>

<p>Men hun var jo, som Doktor Larsen havde udtrykt
sig: «et gammelt Jærn».</p>

<p>Dog var hun paa Nippet til at synke i Knæ,
da det en skønne Dag opdagedes, at Baronen efter
sine Nattevandringer rundt paa Godset listede sig
ned i Vinkælderen og tømte adskillige Flasker til
Bunden, forinden han henad Morgenstunden søgte
sin Seng.</p>

<p>Den gamle Frue segnede om paa en Stol, og det
ligefrem sortnede for hendes Øjne, da Niels Tjener
kom og meddelte hende denne Opdagelse. Men i
næste Sekund rejste hun sig og rystede Krøllerne,
medens Blodet steg hende til Hovedet, og hun uvilkaarlig
knyttede sine Hænder:</p>

<p>&mdash; Svinepels!</p>

<p>Og hurtig skyndte hun sig op paa Helmuths
Værelse, hvor han endnu laa og sov Rusen ud. Hun
greb ham i Skuldrene og rystede ham vaagen. Og
i haarde og buldrende Ord læste hun ham Teksten,
saa at det klang gennem Slottet.</p>

<p><a class="pagenum" name="Side_350" id="Side_350" title="[S. 350]"></a>
Men Helmuth forstod intet af hendes Tale. Omtaaget
og svaghjernet af Vin og Søvn og syge
Tanker sad han oprejst i Sengen foran Moderen,
uartikuleret klynkende og klagende, medens Taarerne
trillede ned over hans slappe, bleggraa Kinder.</p>



<hr class="chapbreak" />
<div><a class="pagenum" name="Side_351" id="Side_351" title="[S. 351]"></a></div>

<p>Saa var det en Aften i Begyndelsen af November.
Maanen skinnede klart, men skjultes hvert Øjeblik
af store, flossede Skyer, der joges af Stormen
hen over Himlen. Klokken var godt ti, og Enkebaronessen
sad foran Spejlet ovre i det grønne
Gæsteværelse og fik Krøllerne soigneret for Natten.</p>

<p>Hun havde i Dag, den gamle Grenader, foretaget
endnu et sidste Forsøg paa at vække Helmuth af
hans Døs. &mdash; Og han havde lovet at tage sig
sammen.</p>

<p>Skønt Fru Juliane jo rigtignok ikke fæstede
nogen større Lid til dette hans Løfte, var hun dog
i usædvanligt godt Humør og havde gentagne Gange
nikket tilfreds til Stasia, der stod paa Skamlen bag
hende og opmærksomt fulgte hendes Ansigtsudtryk i
Spejlet.</p>

<p>&mdash; Ta' mig det Brev der henne paa Kommoden!
befalede den gamle og pegede.</p>

<p>Og Stasia hoppede ned og hentede Brevet og
hoppede paa Plads igen.</p>

<p>&mdash; Nu holder hun sine Øjne hos sig selv, Jomfru<a class="pagenum" name="Side_352" id="Side_352" title="[S. 352]"></a>
Sidensvans! sagde Baronessen og tog Skrivelsen ud
af Konvolutten og begyndte at læse den igennem.</p>

<p>Det var en Forespørgsel fra Hannibal, Husarløjtnanten,
hendes yngste Søn, som slog sine Folder
i Hovedstaden. Rygterne om Helmuths Tilstand
havde naaet ham, og han tilskrev nu sin kære Moder
og spurgte hende, om hun ikke troede, at det var
bedst, at man fik gjort Broderen umyndig eller sat
under Administration, da man jo ellers kunde risikere,
at Manden lavede Gæld og Skandale og vanrøgtede
Godset til Skade for sin Successor? .... Successoren
var Løjtnanten.</p>

<p>&mdash; Hæ, hæ! klunkede den gamle Frue og foldede
Brevet sammen igen. &mdash; Han kan bide sig i
Næsen, kan han!</p>

<p>Det var denne Skrivelse, Fru Juliane havde spillet
ud som en sidste Trumf mod Helmuths Sløvhed og
Utilgængelighed .... Og den syntes virkelig at have
rystet ham op! Udsigten til, at den yngre Broder
muligvis skulde faa Lejlighed til at spille vigtig,
kunde Baronen ikke staa for.</p>

<p>&mdash; Den Dreng! Hvad bilder han sig ind! mumlede
han, da Moderen foredrog Brevet for ham. &mdash; Tror
han, jeg er ved at krepere! Jeg skal sgu vise
ham, at jeg skal leve og styre Næsset hundrede Aar
endnu! Den Vindbøjtel!</p>

<p>Og den gamle havde pustet til Sønnens Vrede
og gjort sig al mulig Umage for at smede, nu<a class="pagenum" name="Side_353" id="Side_353" title="[S. 353]"></a>
Jærnet var varmt og hvidglødende. Administration
og Umyndighedsgørelse vilde jo for hende være det
samme som for anden Gang at blive jaget fra Roret!
Og hun malede op for Helmuth, hvorledes Broderen
naturligvis gik derovre i Hovedstaden og fortalte, at
han, Baronen, var bleven fjollet ved Konens Død,
og at han, Løjtnanten, snart havde Udsigt til at
drage ind paa Næsset som Arvtager og Ejer af hele
Herligheden.</p>

<p>&mdash; Skriv til ham, Helmuth! pustede hun. &mdash; Skriv
til ham, min Dreng, og skæld ham Huden
fuld! Og ha'de du nu blot haft en Stamherre at
møde op med ...! Naa, men det kan vel rette sig!</p>

<p>Baronen havde ved denne Tiltale dukket Hovedet
bort og skulet sky til Moderen. Men et Brev til
Hannibal havde han da affattet, og det et Brev med
baade Næb og Kløer. Fru Juliane havde læst det
igennem og tilfreds klappet Sønnen paa Skulderen
og sagt, at naar han og hun holdt sammen, saa
skulde de nok klare alle Ærter!</p>

<p>Og hun havde faaet «Drengen» med sig en Tur
rundt i Markerne. Og paa hendes Vink havde Forvalteren
om Aftenen indfundet sig paa Kontoret for
«at glo Landvæsen» en Timestid med sit Herskab
som i de gode, gamle Dage.</p>

<p>Men hvad der dog foreløbig maatte anses for det
fornemste Resultat af dette sidste Angreb var, at den
energiske, gamle Dame havde aftvunget Helmuth et<a class="pagenum" name="Side_354" id="Side_354" title="[S. 354]"></a>
Løfte om for Fremtiden at ophøre med sit Nattedrikkeri
og som Pant derpaa formaaet ham til at
overlevere hende Nøglen til Vinkælderen!</p>

<p>Og derfor lyste ogsaa Fru Julianes Ansigt i Aften
saa venligt i Toiletspejlet, at den døvstumme uvilkaarlig
begyndte at rode rundt i sin Hjerne, om der
ikke muligvis skulde være et eller andet, hun kunde
anmode om. Hun begyndte med at tænke paa sit
Herskabs gamle, blaa Formiddagskjole; men hver
Gang Baronessen nikkede og smilede inde i Spejlet,
steg den lilles Dristighed til en fast svimlende Højde:
der var jo nemlig en sort Silkekjole med Perlebesætning&nbsp;....</p>

<p>&mdash; Naa, Stasia, Klokken er snart elleve, min
Stump! Rap dig!</p>

<p>Og den døvstummes Fingre, der næsten var stivnede
i Forventningens Gysen anbelangende Silkekjolen,
gav sig paa ny til at spille rundt mellem
Papillotterne som Gedekid mellem Kaalstokke.</p>

<p>Taarnuret slog elleve; og Hendes gamle Naade
rejste sig.</p>

<p>&mdash; Kappen, Stasia!</p>

<p>Den døvstumme fløj ind i Alkoven efter Kappen;
og Fru Juliane gik hen til Vinduet og løftede Gardinet
til Side for efter Sædvane at kaste et Blik
over til den østre Fløj, hvor Sønnens Kontor laa.
Det gav et Sæt i hende, og Haanden, der holdt
Gardinet, rystede.</p>

<p><a class="pagenum" name="Side_355" id="Side_355" title="[S. 355]"></a>
&mdash; Hum! mumlede hun. &mdash; Hvad <a class="corr" name="rett_24" id="rett_24" title="var: et">er</a> nu det for
Abekattestreger igen!</p>

<p>Et Lysskær bevægede sig forbi Vinduerne i Salonen;
kom derpaa til Syne i Biblioteket og gled ud
i Galleriet.</p>

<p>Enkebaronessen bøjede sig frem og pressede Ansigtet
helt ind mod Ruden. Og hun saa Lyset glide
videre ned gennem Galleriet og ind i Riddersalen.</p>

<p>Hurtig slap hun Gardinet og traadte tilbage i
Værelset.</p>

<p>Stasia kom logrende med Kappen for at anbringe
den over Damens Krøller; men den gamle stødte til
hende, saa at den lille tumlede et Par Skridt tilbage
... Der røg den Silkekjole!</p>

<p>Fru Juliane lyttede anspændt: Døren fra Riddersalen
ud til den lille Gang foran Gæsteværelset blev
lukket op, og tunge Skridt lød over Gulvet.</p>

<p>Saa blev der banket paa.</p>

<p>&mdash; Kom ind!</p>

<p>Døren gled langsomt op, og Helmuth stod paa
Tærskelen bleg og skulende og med et blaffende Lys
i Haanden.</p>

<p>&mdash; Jeg maa tale med dig, Mo'r&nbsp;....</p>

<p>&mdash; Men Helmuth dog! sagde den gamle og stirrede
paa Sønnen med store, ransagende Øjne. &mdash;
Hvad er der <em>nu</em>! Du lovede jo at gaa i Seng!</p>

<p>&mdash; Jeg maa tale med dig, gentog Baronen &mdash; ovre
i Kontoret!</p>

<p><a class="pagenum" name="Side_356" id="Side_356" title="[S. 356]"></a>
&mdash; Kan vi ikke lige saa godt snakke her? <em>Hun</em>
kan jo ingenting høre!</p>

<p>&mdash; Nej! sagde Helmuth og vendte sig for at gaa.</p>

<p>&mdash; Ja vent saa lidt da, til jeg faar en Kjole paa
i det mindste!</p>

<p>Men Baronen havde allerede gjort omkring, og
man hørte Lyden af hans Skridt bort gennem Riddersalen
og ud i Galleriet.</p>

<p>Den gamle Frue kastede hurtig en Morgenslaabrok
om sig og skyndte sig efter ham&nbsp;....</p>

<p>Ovre i Kontoret gik Helmuth rastløs op og ned
ad Gulvet.</p>

<p>Fru Juliane blev staaende lige inden for Døren og
sendte ham et næsten ondt Blik.</p>

<p>&mdash; Herregud, Helmuth, sagde hun saa træt og
klagende &mdash; skal vi nu begynde forfra!</p>

<p>Baronen gik frem mod hende, fægtende med Armene
i Luften som en sindssyg.</p>

<p>&mdash; Jeg holder det ikke ud! skreg han. &mdash; Jeg
holder det ikke <em>ud</em>! Jeg holder det ikke <em>ud</em>!</p>

<p>Den gamle Frue drog et dybt Suk.</p>

<p>&mdash; Saa, saa, saa! sagde hun tyssende. &mdash; Vær
nu dog rolig! Det nytter jo ikke noget at skrige
saadan op!</p>

<p>Og hun tog ham ved Haanden og førte ham hen
til Sofaen og trak ham ned ved Siden af sig. Han
fulgte hende viljeløst.</p>

<p>&mdash; Lille Helmuth, begyndte hun saa og saa ham<a class="pagenum" name="Side_357" id="Side_357" title="[S. 357]"></a>
bedrøvet op i Ansigtet &mdash; jeg forstaar mig ikke paa
dig. Nu har du hele Dagen i Dag opført dig som
et fornuftigt Menneske; og saa er det pludselig det
samme igen! Jeg er nær ved at opgive Ævred, min
Dreng. Husk dog paa, at jeg er en gammel Kone
og kan trænge til lidt Hensyn. Du ser jo, at jeg
gerne vil hjælpe dig. Jeg har gjort alt, hvad der
stod i min Magt, for at vi kunde faa det sammen
her paa Næsset som i gamle Dage førend dit ulykkelige
Giftermaal; men naar du ikke vil hjælpe lidt til
selv, saa .... Hvad si'er du, Helmuth? Herregud
saa tal da ud, min Dreng!</p>

<p>Baronen mumlede nogle uforstaaelige Ord, og den
gamle Frue fortsatte. Hun talte langsomt og famlende,
som følte hun sig uvis.</p>

<p>&mdash; Jeg har jo længe tænkt, sagde hun &mdash; at
der maatte være noget andet, der pinte dig, end blot
og bart det, at du havde mistet din Kone; men jeg
har ikke villet trænge ind paa dig. Og da jeg nu
i Dag saa dig saa fornuftig og rolig, saa tænkte jeg,
at du var ved at komme over det. Det vilde jo
ogsaa ha' været det bedste, om du selv ... Men
hvis du tror, at det kan hjælpe dig at tale, saa ...
For kom du først over <em>det</em>, saa klarede alt det
andet sig nok lidt efter lidt ... Og husk paa, min
Dreng, at hvad der <em>er</em> sket, <em>er</em> sket og kan aldrig
lade sig gøre om igen .... Tror du ikke, at mange
af de gamle Herrer og Fruer, som hænger oppe i<a class="pagenum" name="Side_358" id="Side_358" title="[S. 358]"></a>
Riddersalen, har gjort Ting, som ... Men de har
været <em>stærke</em>, Helmuth, de har været <em>fornuftige</em>
og ikke ladet sig beherske af sygelige Ideer. Du
maa tro, min Dreng, at jeg tit har følt Trang til at
tale rent ud af Posen med dig; men jeg mente jo,
at det kun var en Overgang, og at du vilde rejse
dig igen, naar du ha'de faaet tænkt ... <em>Jeg</em> har
jo ogsaa i mit lange Liv haft Tider, hvor jeg har
været ved at bukke under, det ved du vist godt,
men jeg har altid taget et Tag i mig selv ... Og
saa <em>de andre</em>, Helmuth! fortsatte hun; og det flammede
op i hendes Øjne. &mdash; Menneskene derude,
Pøbelen, de vilde jo trække paa Skulderen af os og
ynke og le os ud ... kanske ogsaa nogle af dem
vilde føle Medlidenhed! Men vi, som er født over
Hoben, min Dreng, vi gamle Slægter, som har et
Navn, vi skal bevare for Snavs og Søle, vi bryder
os ikke om Medlidenhed! Og gør vi undertiden
noget, der kunde bringe Folk til at skrige op og
raabe paa Skandale, saa maa vi ta' os sammen
og løfte Hovedet dobbelt højt for ikke at blive
svinet til af dem, der staar udenfor paa Gaden
med Hænderne fulde af Skidt, som de hellere end
gerne vil smide paa os! Vi sidder da Gud ske Lov
saa højt til Vejrs, at ingen kan naa os, naar vi ikke
selv vil!</p>

<p>Enkebaronessens lange Tale var ganske gledet
Helmuth forbi, som han sad der, sammenkrøben og<a class="pagenum" name="Side_359" id="Side_359" title="[S. 359]"></a>
foroverbøjet i Sofaen ved hendes Side. Hans Hjerne
tumlede kun med een eneste Tanke. Og da hun
holdt op at tale, spurgte han, medens hans Fingre
famlede nervøst hen over hans Ben.</p>

<p>&mdash; Du ved det altsaa, Mo'r?</p>

<p>&mdash; Nej, sagde den gamle roligt &mdash; jeg ved
ingenting, Helmuth! Du har jo ikke fortalt mig
noget .... Og jeg saa ogsaa helst, at du ikke
gjorde det!</p>

<p>Baronen slog Hænderne for Ansigtet og stønnede.</p>

<p>&mdash; Helmuth, <em>Helmuth</em>! raabte den gamle Frue
og rev hans Hænder bort og saa ham ind i Øjnene.
Forstaar du da ikke, at den Slags Ting maa et
Menneske helst beholde for sig selv!</p>

<p>Men Helmuths Hjerne var ikke anlagt for saa
sublime Spørgsmaal. Han rokkede bare hjælpeløst
frem og tilbage og gentog:</p>

<p>&mdash; Jeg bli'er aldrig den, jeg var! Jeg bli'er aldrig
den, jeg var!</p>

<p>&mdash; Vilde det hjælpe dig, om du fortalte mig det
hele, tror du?</p>

<p>&mdash; Du ved det jo, Mo'r&nbsp;....</p>

<p>&mdash; Hvad er det da, du vil?</p>

<p>Det varede lidt, inden Svaret kom.</p>

<p>&mdash; Om jeg gik hen og meldte mig ... lød det
langsomt.</p>

<p>&mdash; Ja, hvad saa?</p>

<p>&mdash; Og led min Straf&nbsp;...</p>

<p><a class="pagenum" name="Side_360" id="Side_360" title="[S. 360]"></a>
&mdash; <em>Helmuth!</em></p>

<p>&mdash; Jamen jeg kan jo ikke, ikke, <em>ikke</em> holde det
ud! skreg han og kastede sig med Ansigtet ned i
Sofaen og stønnede som et Dyr i Dødsens Pine.</p>

<p>Den gamle Frue stirrede fortvivlet ud for sig;
og et Øjeblik lukkede hun træt og raadløs sine Øjne.
Men saa rettede hun sig paa ny. Hun kæmpede jo
for Livet.</p>

<p>&mdash; Helmuth, sagde hun og gjorde sin Stemme
saa mild, som hun formaaede &mdash; fortæl mig heller
det hele. Tror du, at det kan hjælpe dig at tale
om det, saa fortæl mig det alt sammen. Rejs dig
nu op, min Dreng! Saa! ... Du maa ikke saadan
lade dig rive hen ... Jeg forstaar jo saa godt,
at det maa være svært for dig at gaa rundt saa
alene uden at ha' nogen at betro dig til og tale
med. Men du skal se, lille Helmuth, at naar du nu
først har lettet dit Hjerte, saa vil det hele blive
godt igen!</p>

<p>Alt medens den gamle, kloge Dame talte saalunde,
havde hun besluttet sig for Anvendelsen af en
ny Taktik: Ved at lade sig gøre til Medvider i
Sønnens Hemmelighed mente hun at kunne erhverve
sig større Magt over ham. Thi hun vilde jo saa
med Rette kunde holde ham for Øje, at nu var det
ikke blot ham selv alene, han vilde bringe Skændsel
og Ulykke over ved sit utidige Samvittighedsnag,
men ogsaa hende, sin Moder, vilde han drage med<a class="pagenum" name="Side_361" id="Side_361" title="[S. 361]"></a>
sig, da hun jo, efter at være bleven sat ind i Sagen,
burde gaa til Øvrigheden og angive ham.</p>

<p>Og, skønt hun var træt til Døden af Dagens
Sindsbevægelser og Besvær, smilede hun dog stille
triumferende ved Tanken om sin fortræffelige Snedighed.</p>

<p>Og mildt og venligt vedblev hun at tale for
Sønnen, indtil hun lidt efter lidt fik lokket ud af
ham en brudstykkeagtig Beretning om, hvorledes han
hin skæbnesvangre Aften som en vanvittig havde
stormet rundt i alle Værelser for at søge efter Alvilda;
og at den Tanke pludselig var slaaet ned i
ham, da hun ikke var til at finde paa Slottet, at
hun var søgt ned i Straahytten. Han var da styrtet
gennem Haven og Bøgealleen ned til Hytten. Og
da han havde hørt Stemmer derinde, hendes og
Grevens Stemmer, havde han listet sig forsigtig om
til Døren og stænget den af. Og saa havde han
strøget Tændstikker og sat Ild paa rundt omkring i
Halmen. Og da han havde set Flammerne slikke
op over Taget, havde Angesten grebet ham, og han
var løbet som en vild bort gennem Skoven og op
over Markerne og hjem&nbsp;....</p>

<p>Enkebaronessen havde under Sønnens Skriftemaal
siddet stille og tankefuld og klappet hans Haand.</p>

<p>&mdash; Ja, sagde hun nu og nikkede ud for sig &mdash; men
naar man vil gøre den Slags Ting, maa man
prøve sig selv først, min Dreng, om man er stærk!</p>

<p><a class="pagenum" name="Side_362" id="Side_362" title="[S. 362]"></a>
&mdash; Jamen jeg vidste jo ikke a' 'et, Mor, før det
var sket&nbsp;...</p>

<p>&mdash; Hum ... nej, det gjorde du vel ikke!</p>

<p>&mdash; Og man har jo ikke Lov&nbsp;...</p>

<p>&mdash; Lov? Visvas! sagde den gamle Frue og
vaagnede. &mdash; «Lov»? ... De fik Løn som forskyldt,
gjorde de! ... Og nu <em>er</em> det jo sket! ...
Hvad Nytte er det saa til, at du gaar og plager dig
selv? Tror du, at du fik det bedre, om du gik hen
«og meldte dig», som du siger?</p>

<p>&mdash; Saa kunde jeg da lide min Straf&nbsp;...</p>

<p>&mdash; «Lide din Straf»! gentog Fru Juliane utaalmodigt.
&mdash; Plebejermoral, Helmuth! <em>Bondemoral!</em>
Nej, vis du Folk, at du ikke er saadan en Pjalt,
der la'r dig klemme Humøret a', fordi din Kone var
en Taske, som ikke havde fortjent bedre end at
piskes nøgen ud af Gaarden sammen med sin Galan
af en Greve! ... Naa, men lad os nu ikke snakke
mere om <em>det</em>! sagde hun pludselig og slog om i en
anden Tone. &mdash; Nu gaar du i din Seng, min Dreng,
og sover paa dit grønne Øre til i Morgen! Og saa
ta'er vi fat igen paa en frisk. Nu er vi jo <em>to</em> om
at hjælpes ad&nbsp;...</p>

<p>Og hun vedblev at tale, snart alvorligt formanende,
snart mildt og indtrængende. Skammede
ham ud og snakkede godt for ham. Lovede at staa
ham bi med Raad og Daad, naar det trængtes. Og
søgte paa ny at paavise ham, at Mennesker, der var<a class="pagenum" name="Side_363" id="Side_363" title="[S. 363]"></a>
stillet højt i Samfundet, kunde ikke, fordi de havde
begaaet en Handling, der laa uden for Loven, bære
sig ad som en Tjenestepige, der havde født i Dølgsmaal
og saa straks gik hen og faldt paa Knæ for
Herredsfogeden og peb og græd og bekendte og bad
om en Omgang Tugthus.</p>

<p>&mdash; <em>Malkepige</em>moral, Helmuth! endte hun. &mdash; Men
du mente heller ikke, hvad du sagde før, min Dreng!
Vel? Du var bare træt og ophidset af at gaa og
mase med dine Tanker alene. Nu, du har mig at
tale med, skal du se, at alting kommer i Orden
igen! .... Giv mig nu Haanden paa, at du vil
gøre, hvad der staar i din Magt for at ryste alle de
syge og forrykte Ideer af dig. Naa?</p>

<p>Helmuth rakte hende nu tøvende sin Haand.</p>

<p>&mdash; Jeg skal prøve paa det, Mor ... sagde han;
men han saa ikke paa hende, han vendte Hovedet
sky til Siden.</p>

<p>&mdash; Tak, min Dreng! nikkede den gamle Dame
og drog Vejret dybt. &mdash; Aa, du ved ikke, Helmuth,
hvor frygtelige disse Maaneder har været for mig! ...
Naa, men nu ikke mere om det! Jeg er saa træt
som en Plovhest .... Du staar altsaa op i Morgen
og gaar i Marken som sædvanlig?</p>

<p>&mdash; Ja&nbsp;...</p>

<p>&mdash; Du skal <a class="corr" name="rett_25" id="rett_25" title="tilføjet: se">se</a> sikken Appetit, du faar, lille Helmuth!
Jeg skal lave noget rigtig lækkert til dig til
Frokost! ... Skal vi saa sige Godnat? Klokken<a class="pagenum" name="Side_364" id="Side_364" title="[S. 364]"></a>
er paa Vej til to! Stasia staar vist paa Hovedet af
bare Søvnighed!</p>

<p>Enkebaronessen rejste sig.</p>

<p>&mdash; Mo'r ... klynkede han.</p>

<p>&mdash; <em>Helmuth!</em> skreg Baronessen, og hendes
Stemme var ved at slaa over i Graad. &mdash; Du kan
ogsaa byde en gammel Kone for meget!</p>

<p>&mdash; Jamen Mo'r&nbsp;...</p>

<p>&mdash; Hvad er det?</p>

<p>&mdash; Jeg kan ikke ... falde i Søvn, jeg&nbsp;...</p>

<p>&mdash; Skal jeg maaske sidde og vugge dig?</p>

<p>&mdash; Lad mig ... Du maa&nbsp;...</p>

<p>&mdash; Tal ud, Dreng! Jeg er ved at styrte af
Træthed!</p>

<p>&mdash; Gi' mig Nøglen til Vinkælderen! sagde Baronen
tryglende. &mdash; Jeg kan ikke sove, naar ....
Jeg ser det hele, det alt sammen .... Gi' mig
Nøglen til Vinkælderen .... Bare i Aften, Mo'r
.... saa lover jeg dig&nbsp;....</p>



<hr class="chapbreak" />
<div><a class="pagenum" name="Side_365" id="Side_365" title="[S. 365]"></a></div>

<p>Da Enkebaronessen paa Vejen over til sit Værelse
kom igennem Riddersalen, standsede hun op
midt paa Gulvet og saa sig om, Maanen skinnede
ind gennem de høje Vinduer, og dens blege Lys
faldt netop hen over Billederne paa Væggen i Hjørnet
ud mod Haven &mdash; Billederne af Slægtens tre
sidste Repræsentanter: Der hang han, Spilleren, som
havde revet de tre Fjerdedele af Slottet ned! Og
der han, som for at skrabe de sidste Skillinger
sammen havde fældet den ældgamle Lindeallé, Godsets
stolteste Pryd! Og <em>der</em> hang <em>han</em>, hendes
egen velsignede Hannibal, som havde plyndret Egetømmeret
af sine Lader og Stalde og stukket Grankvas
og Fyrrerafter i Stedet!</p>

<p>Og ved Siden af Mandens, Hannibals, Pigejægerens,
Billede var der allerede gjort Plads til
Sønnens, Helmuths, Mordbrænderens, Drankerens&nbsp;...</p>

<p>Den gamle Frue gik hastigt ud af Riddersalen
og slog Døren til med et Drøn, saa at alle de
møre Billeder skjalv paa deres Spigre.</p>

<p>&mdash; Skidt Slægt! mumlede hun. &mdash; Raadden
Slægt! Ingen Rygrad! Levet for længe!</p>


<div class="trnote">
<h2><a name="Rettelser" id="Rettelser">Afskriverens rettelser</a></h2>
<ul>
<li><a href="#rett_1">s. 3</a>: Berenskjold[Berendskjold] og med hende avlede Helmuth Hieronimus</li>
<li><a href="#rett_2">s. 3</a>: gennem Aarhundreder. Han paastod, at[et] disse Bjælker</li>
<li><a href="#rett_3">s. 40</a>: ligner en syg Kanariefugl[Kanariefulg], pas paa, at Katten ikke</li>
<li><a href="#rett_4">s. 130</a>: berørte[herørte] hendes.</li>
<li><a href="#rett_5">s. 134</a>: nede paa Bunden af en fordums Grusgrav[Grusgav]. Lunt og</li>
<li><a href="#rett_6">s. 177</a>: &mdash; Det er et, hans gamle «Ahner»[»Ahner«] brugte til at</li>
<li><a href="#rett_7">s. 178</a>: «Et Kyskhedens Bælte»[»Et Kyskhedens Bælte«], kaldte han det.</li>
<li><a href="#rett_8">s. 178</a>: &mdash; Hi, hi, nej; vi er jo da «Skabningens Herrer»[»Skabningens Herrer«],</li>
<li><a href="#rett_9">s. 182</a>: bliver du af?[!]</li>
<li><a href="#rett_10">s. 184</a>: Og der var Slagsmaal paa «Harmonien»[»Harmonien«].</li>
<li><a href="#rett_11">s. 186</a>: &mdash; Hvor er Værten?[!] brøledes der.</li>
<li><a href="#rett_12">s. 188</a>: &mdash; Jeg var lige henne paa Pladsen [til] et lille Løb,</li>
<li><a href="#rett_13">s. 195</a>: &mdash; Nej, Gu' maa han ej![?] sagde Sønnen leende</li>
<li><a href="#rett_14">s. 205</a>: Man havde nydt et Fællesmaaltid[Fællesmaaaltid] med Vin og</li>
<li><a href="#rett_15">s. 206</a>: at Baronesse Alvildas[Alvidas] Vogn var kørt.</li>
<li><a href="#rett_16">s. 227</a>: «Dragonen» var hendes Kælenavn for den[dem] gamle</li>
<li><a href="#rett_17">s. 237</a>: rejste han sig[sigt] brat, brummede: Velbekomme! og gik</li>
<li><a href="#rett_18">s. 251</a>: Og Klokken[Klokkon] ti rejste Karen og Kaninen sig</li>
<li><a href="#rett_19">s. 257</a>: &mdash; Ja![?]</li>
<li><a href="#rett_20">s. 264</a>: dig ikke! ... Saa jeg er dig ikke fin nok, hva'[hva]?</li>
<li><a href="#rett_21">s. 284</a>: «Fjenden»[»Fjenden«] foran dem.</li>
<li><a href="#rett_22">s. 324</a>: Stine Napoleon til Put-Amalie, da[de] de nogle Timer</li>
<li><a href="#rett_23">s. 333</a>: godt, at du har været[værer] fornuftig!</li>
<li><a href="#rett_24">s. 355</a>: &mdash; Hum! mumlede hun. &mdash; Hvad er[et] nu det for</li>
<li><a href="#rett_25">s. 363</a>: &mdash; Du skal [se] sikken Appetit, du faar, lille Helmuth!</li>
</ul>
</div>








<pre>





End of the Project Gutenberg EBook of Slægten, by Gustav Wied

*** END OF THIS PROJECT GUTENBERG EBOOK SLÆGTEN ***

***** This file should be named 37594-h.htm or 37594-h.zip *****
This and all associated files of various formats will be found in:
        http://www.gutenberg.org/3/7/5/9/37594/

Produced by The Online Distributed Proofreading Team at
http://www.pgdp.net (This book was produced from scanned
images of public domain material from the Google Print
project.)


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License (available with this file or online at
http://gutenberg.net/license).


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.net

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.net),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS' WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTIBILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation web page at http://www.pglaf.org.


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Its 501(c)(3) letter is posted at
http://pglaf.org/fundraising.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at
809 North 1500 West, Salt Lake City, UT 84116, (801) 596-1887, email
business@pglaf.org.  Email contact links and up to date contact
information can be found at the Foundation's web site and official
page at http://pglaf.org

For additional contact information:
     Dr. Gregory B. Newby
     Chief Executive and Director
     gbnewby@pglaf.org


Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit http://pglaf.org

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including including checks, online payments and credit card
donations.  To donate, please visit: http://pglaf.org/donate


Section 5.  General Information About Project Gutenberg-tm electronic
works.

Professor Michael S. Hart is the originator of the Project Gutenberg-tm
concept of a library of electronic works that could be freely shared
with anyone.  For thirty years, he produced and distributed Project
Gutenberg-tm eBooks with only a loose network of volunteer support.


Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.


Most people start at our Web site which has the main PG search facility:

     http://www.gutenberg.net

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
